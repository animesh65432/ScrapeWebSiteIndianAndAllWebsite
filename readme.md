[{'title': 'LADC-MDC INTHLANPUI 2025- AH VOTE-83.99 % TLA', 'link': 'https://dipr.mizoram.gov.in//post/ladc-mdc-inthlanpui-2025-ah-vote-8399-tla', 'state': 'Mizoram', 'content': '2517/2025-2026\n\nLawngtlai, 3rd December 2025 :Lai Autonomous District Council (LADC) hnuaia 12th Member of District Council (MDC) inthlanpui 2025- ah vawiin khan tluang taka vote thlak zawh fel a ni.\n\nTukin zing dar 7:00 AM atang khan tlai lam dar 4: 00 PM thleng vote hi Polling Station - 111( +1 Auxiliary Polling Station) EVM hmanga thlak a ni a. LADC huamchhungah hian vote - 56, 873 awmin, EVM - a vote tla zawng zawng hi - 47, 769 a ni a, za zelah 83.99 % a tla a ni. LADC - ah hian MDC seat- 25 (+ 4 Nominated Seat ) awmin Candidate - 80 an awm. Party leh Independent - te candidate neih dan chu a hnuaiah hian tarlan a ni.\n\n1. BJP- 10\n\n2. INC- 14\n\n3. MNF-20\n\n4. ZPM -25\n\n5. IND - 11\n\nVote tla te hi Ni 9, December (Tuesday) zing dar 8: 00 AM atangin Govt. Lawngtlai College - ah \xa0chhiar tan \xa0a ni ang.\n\nGE to LADC 2025 Poll Day Report & Results - Final Voter Turnout.pdf'}, {'title': 'Lunglei District-in vohbikte tana hma lak ṭhat avangin National Award 2025 for Best District in Accessible India Campaign Implementation lawmman a dawng', 'link': 'https://dipr.mizoram.gov.in//post/lunglei-district-in-vohbikte-tana-hma-lak-hat-avangin-national-award-2025-for-best-district-in-accessible-india-campaign-implementation-lawmman-a-dawng', 'state': 'Mizoram', 'content': "2516/2025-2026\n\nLunglei, 2025 Pawltlak thla ni 3 :Vawiin khan International Day of Persons with Disabilities pualin New Delhi-ah vohbikte tana hma la ṭhate chawimawina, National Awards for the Empowerment of Persons with Disabilities 2025 hrang hrang sem a ni a. Lunglei District (Mizoram) chuan vohbikte tana remchanna leh awlsamna tura hma lakna, Accessible India Campaign (Sugamya Bharat Abhiyan) kalpuina kawnga thawh ṭhat avangin National Award 2025 for Best District in Accessible India Campaign Implementation a dawng.\n\nHe award hi Lunglei District Bawrhsap (Deputy Commissioner) Pi Navneet Mann chuan India President Pi Droupadi Murmu kut aṭangin a dawng a ni.\n\nHe award hi Lunglei District Bawrhsap kaihhruaina hnuaia Lunglei District-a vohbikte chawi kanna tur ruahmanna, “Project LEAP” (Lunglei’s Empowerment for Access and Equity for All Persons) hnuaia hma lakna hrang hrang avangin Lunglei District Administration hnenah hian hlan a ni a. He Project hi vohbikte'n ram leh khawtlanga an chanvo an hmuh theihna tur leh vohbikte huap zo hma lakna a awm theih nana inzirtirna leh hma lakna tura ruahman niin, India ram pum huap pawha hma lakna chhinchhiah tlak leh entawn tlak tak pakhat a ni.\n\nHe hma lakna hnuaiah hian kumin 2025 January - March inkar chhung khan District chhung khaw hrang hrangah in tina kal chilhin vohbikte dinhmun zir chianna (disability survey) kalpui niin, vohbik 1,400 chuang chhinchhiah an ni a. Hmun hrang hrangah vohbikte hriselna dinhmun endikna (health assessment camp) buatsaih niin, vohbik mi 1,091 te'n an chhawr ṭangkai a, hemi kal tlang hian Unique Disability Identity (UDID) Card thar eng emaw zat siam a nih bakah, ṭanpuina hmanraw hrang hrang dilsak an ni a. June 2025 khan ALIMCO nen ṭang kawpin vohbikte ṭanpuina hmanraw chi hrang hrang cheng nuai 52 hu chu ni khat thil thu-ah mi 740 hnenah sem chhuah a ni bawk.\n\nHe'ng bakah hian vohbikte'n awlsam taka vantlang hmun pawimawhte an kal pawh theihna tur leh service hrang hrang an hman theihna tura ruahmanna a awm theih nan access audit buatsaih niin, vohbikte tana pan remchang turin inthlanna hmunhmate ruahman a ni a. Hlawhtling takin vohbikte kut - Purple Fair buatsaih a ni bawk.\n\nAttachment"}, {'title': 'HIGH LEVEL TASK FORCE ON INFRASTRUCTURE & CONNECTIVITY TE THUKHAWM', 'link': 'https://dipr.mizoram.gov.in//post/high-level-task-force-on-infrastructure-connectivity-te-thukhawm', 'state': 'Mizoram', 'content': '2512/2025-2026\n\nAizawl the 3rd December 2025:Vawiin khan Ministry of DONER hnuaia din High Level Task Force on Infrastructure & Connectivity in NE Region te chuan online meeting an nei a. Chief Minister Pu Lalduhoma chuan a office atangin he meeting hi a zawm a. Chief Secretary Pu Khilli Ram Meena leh Pu Vanlaldina Fanai, Commissioner & Secretary to CM leh official pawimawh dangten an tawiawm.\n\nTask Force convener Pu Manik Saha, Chief Minister, Tripura chuan state hrang hrangten Infrastructure leh Connectivity lama hmalakna tur an a thehluh report a pe a, chumi hnuah member-ten an rawtnate sawifiahna an nei leh a ni.\n\nChief Minister Pu Lalduhoma chuan, Mizoram road density chu India rama a hniam ber a nih avangin kawngpui tam zawk mamawhna a nasat thu a sawi a. Hmarchhak tana boruaka (Air) lama inkalpawhna tam zawk leh Airport tam zawk a tulna te, Inland Water Ways tha neih a tulna te, Rel leh Highways inthlunzawm tha leh a awmsate tangkai zawka hman theih tura siam (better interconnected) chungchang te, Internet connection tha, ramri khuate thlenga thlunzawm a tulziate a tarlang a ni.\n\nPu Jyotiraditya Scindia, DoNER Minister pawhin he meeting hi a telpui a ni.\n\nDecember thla tawp lamah hian meeting an nei leh ang a, chutah chuan final report \xa0an siam tawh dawn a ni.\n\nAttachment'}, {'title': 'Khawzawlah District Consultative Committee (DCC) thukhawm', 'link': 'https://dipr.mizoram.gov.in//post/khawzawlah-district-consultative-committee-dcc-thukhawm', 'state': 'Mizoram', 'content': "2508/2025-2026\n\nKhawzawl, dated 3rd December 2025:Vawiin chawhma dar 11 ah khan DC Auditorium-ah District Consultative Committee (DCC) ) Khawzawl District JUNE & SEPTEMBER 2025 atan meeting neih a ni a, Khawzawl Bawrhsap Pu k. Vanlalthian’n a kaihruai a ni.\n\nHe meeting-ah hian June & September 2025 chhunga Khawzawl District chhunga Bank hrang hrang te hnathawh leh hmalakna te thlir ho a ni a, Bank hrang hrang ten engtin nge mipui rawng an bawl tih enletna te, hmasawn an ngaihna leh tan an lak zual ngaihna lai te, sawrkar department nen thawhho dan tur te sawihona leh inhrialhriatna neih a ni.\n\nCommittee chuan bank te'n pawisa phurh kual kawngah leh security lamah harsatna an neih leh neih loh zawtin, fire extinguisher an mamawh leh mamawh loh te enfel nise, a expire tawh leh tawh lo en a, CCTV te enfel ni se ni 10 chhunga report theh luh ni se a ti a. Farmers te tan a hamthatna tur ngaihtuah zui a tul thu leh bank te pawn an rilru te lo inkau zau tur leh rilru zau zawk pu turin a chah. Hand Holding chungchangah December thla chhunga Awarness neih an rawt bawk a ni.\n\nMeeting-ah hian Public sector leh Private sector te nen a tha leh zual a Bank te nen an thawh ho dan tur te sawi a ni a. Soiled note hi District ah a tam em em a, tih ral zung zung nan hma lak an rel a, coin circulation pawn hma a sawn in dawrkaite pawh in dawn zel tur a ni. Farmers te tan crop insurance pawh bank te pekchhuah that dan ngaihtuah turin an inhrilh bawk.\n\nAttachment"}]

[{'title': 'Khawzawl Bawrhsapin Mizoram State Medical Council hnuaia doctor inziak lut lo chungchangah thuchhuah a
siam', 'link':
'https://dipr.mizoram.gov.in//post/khawzawl-bawrhsapin-mizoram-state-medical-council-hnuaia-doctor-inziak-lut-lo-chungchangah-thuchhuah-a-siam',
'content': "2408/2025-2026\n\nKhawzawl, dated 27th November 2025:Khawzawl Bawrhsap Pu K. Vanlalthiana chuan Mizoram
State Medical Council hnuaia doctor inziak lut lo chungchangah thuchhuah hetiang hian a siam:\n\nMIPUITE
HRIATTIRNA\n\nMizoram State Medical Council, Aizawl atanga hriattirna lehkha No.MSMC/Regn-2/2/2017/21 dated 8th October,
2025-a hmuh angin, Mizoram pawn lam atanga Doctor/Damdawi lama thiamna nei thenkhatte'n Mizoram State Medical Council-a
inziak lut hmasa lovin Mizoram chhungah damlo an en thin tih hriat a ni a, hei hi dan phal loh a ni.\n\nMizoram Medical
Council Act, 2010 leh National Medical Council Commission Act, 2019 Section 34 hnuaiah hrem theih an ni. He dan hian mi
tu mah, khawi State-ah pawh an thiamna/damlo enkawina hmanruate anmahni chenna State Medical Council-a inziah luh hmasak
loh chuan hman phal a ni lo.\n\nChuvangin, hetiang hian hriattirna chhuah a ni e:\n\n1. Mizoram Medical Council-a inziah
luh loh chuan Mizoram chhungah Doctor-in damlo a en thei lo.\n\n2. Private Hospital, Nursing Home, Charitable
Institution, NGO leh Non-Governmental Health Facility zawng zawngte'n State Medical Council-a inziak lut lo Doctor-te
chhawr/hna pek theih a ni lo.\n\n3. Mi tu pawhin Doctor a rawn dawn a nih chuan, Mizoram Medical Council-ah a inziak lut
em tih a hre chiang phawt tur a ni.\n\n4. Medical Camp emaw, damlote tana tha tura hmalakna buatsaih a nih in, Mizoram
Medical Council chuan hun rei lo tea tan phalna a pe thin a. Mizoram Medical Council phalna la lova hma lak a nih hriat
chuan hremna pek theih a ni.\n\n"}]
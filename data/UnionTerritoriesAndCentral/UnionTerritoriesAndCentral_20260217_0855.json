[
  {
    "department": "उप राष्ट्रपति सचिवालय",
    "title": "उपराष्ट्रपति ने भारत रत्न कर्पूरी ठाकुर की पुण्यतिथि पर उन्हें श्रद्धांजलि अर्पित की",
    "link": "https://www.pib.gov.in/PressReleasePage.aspx?PRID=2229018&reg=3&lang=2",
    "content": "**उप राष्ट्रपति सचिवालय**\n\n# उपराष्ट्रपति ने भारत रत्न कर्पूरी ठाकुर की पुण्यतिथि पर उन्हें श्रद्धांजलि अर्पित की\n\n**प्रकाशन तिथि:** 17 FEB 2026 11:01AM | PIB Delhi\n**रिलीज़ आईडी:** 2229018\n\n---\n\nउपराष्ट्रपति श्री सी.पी. राधाकृष्णन ने आज नई दिल्ली में उपराष्ट्रपति भवन में भारत रत्न कर्पूरी ठाकुर को उनकी पुण्य तिथि पर पुष्पांजलि अर्पित की।\n\nसोशल मीडिया पर एक पोस्ट में उपराष्ट्रपति ने श्री कर्पूरी ठाकुर को एक सच्चे 'जन नायक' के रूप में याद किया, जिन्होंने अपना पूरा जीवन सामाजिक न्याय, वंचितों के सशक्तिकरण और जनसेवा के लिए समर्पित कर दिया।\n\nउपराष्ट्रपति ने यह भी कहा कि उनकी सादगी, ईमानदारी और हाशिए पर पड़े लोगों के उत्थान के प्रति अटूट प्रतिबद्धता राष्ट्र को प्रेरित करती रहेगी और हमारे लोकतांत्रिक मूल्यों को मजबूत करेगी।\n\nपीके/केसी/एके/जीआरएस",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री ने इंडिया एआई इम्पैक्ट एक्सपो 2026 के उद्घाटन समारोह की मुख्य बातें साझा कीं",
    "link": "https://www.pib.gov.in/PressReleasePage.aspx?PRID=2229014&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने इंडिया एआई इम्पैक्ट एक्सपो 2026 के उद्घाटन समारोह की मुख्य बातें साझा कीं\n\n**प्रकाशन तिथि:** 17 FEB 2026 10:47AM | PIB Delhi\n**रिलीज़ आईडी:** 2229014\n\n---\n\nप्रधानमंत्री श्री नरेन्द्र मोदी ने आज इंडिया एआई इम्पैक्ट एक्सपो2026को नए विचारों,नवाचार और इरादों का एक सशक्त संगम बताया।\n\nउद्घाटन समारोह की मुख्य बातें साझा करते हुए श्री मोदी ने कहा कि इस एक्सपो ने पूरी दुनिया के हित में आर्टिफिशियल इंटेलिजेंस के भविष्य को आकार देने में भारतीय प्रतिभा की असाधारण क्षमता को उजागर किया है।\n\nइन सबसे बढ़कर,इस आयोजन ने मानव प्रगति के लिए आर्टिफिशियल इंटेलिजेंस का जिम्मेदारीपूर्वक,समावेशी रूप से और बड़े पैमाने पर उपयोग करने के प्रति भारत की प्रतिबद्धता की पुष्टि की है।\n\nएक्स पर एक पोस्ट में श्री मोदी ने कहा:\n\n“इंडिया एआई इम्पैक्ट एक्सपो2026नए विचारों,नवाचार और इरादों का एक सशक्त संगम था।\n\nइसने पूरी दुनिया के हित में आर्टिफिशियल इंटेलिजेंस के भविष्य को आकार देने में भारतीय प्रतिभा की असाधारण क्षमता को प्रदर्शित किया।\n\nसबसे अहम बात यह है कि इसने मानव प्रगति के लिए आर्टिफिशियल इंटेलिजेंस का जिम्मेदारीपूर्वक,समावेशी रूप से और व्यापक स्तर पर उपयोग करने की हमारी प्रतिबद्धता की पुष्टि की। ये हैं एक्सपो की मुख्य बातें...\"\n\nपीके/केसी/एके/जीआरएस",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री ने फ्रांस के राष्ट्रपति का स्वागत किया, द्विपक्षीय संबंधों को मजबूत करने पर जोर दिया",
    "link": "https://www.pib.gov.in/PressReleasePage.aspx?PRID=2229003&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने फ्रांस के राष्ट्रपति का स्वागत किया, द्विपक्षीय संबंधों को मजबूत करने पर जोर दिया\n\n**प्रकाशन तिथि:** 17 FEB 2026 9:57AM | PIB Delhi\n**रिलीज़ आईडी:** 2229003\n\n---\n\nप्रधानमंत्री श्री नरेन्द्र मोदी ने फ्रांस के राष्ट्रपति इमैनुएल मैक्रॉन का हार्दिक स्वागत करते हुए यह भरोसा जताया कि यह यात्रा भारत-फ्रांस संबंधों को नई ऊंचाइयों पर ले जाएगी।राष्ट्रपति मैक्रॉन की यात्रा के महत्व को रेखांकित करते हुए प्रधानमंत्री मोदी ने कहा कि पहले मुंबई और फिर दिल्ली में होने वाली बैठकों में दोनों देशों के बीच कार्यनीतिक साझेदारी को नई गति मिलेगी। उन्होंने कहा कि दोनों देशों के बीच सहकार्य से न केवल दोनों देशों बल्कि व्यापक वैश्विक समुदाय को भी लाभ मिलता रहेगा।\n\nएक्स पर अलग-अलग पोस्ट में श्री मोदी ने लिखा:\n\n“भारत में आपका स्वागत है! भारत आपकी यात्रा और हमारे द्विपक्षीय संबंधों को नई ऊंचाइयों पर ले जाने के लिए उत्सुक है। मुझे विश्वास है कि हमारी चर्चाएं विभिन्न क्षेत्रों में सहयोग को और मजबूत करेंगी और वैश्विक प्रगति में योगदान देंगी।\n\nमुंबई और फिर दिल्ली में मिलते हैं, मेरे प्रिय मित्र @EmmanuelMacron।”\n\n*****\n\nपीके/केसी/एके/जीआरएस",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री ने एक संस्कृत सुभाषितम साझा करते हुए जनहित में बुद्धि और आर्टिफिशियल इंटेलिजेंस के गुणों पर प्रकाश डाला",
    "link": "https://www.pib.gov.in/PressReleasePage.aspx?PRID=2228996&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने एक संस्कृत सुभाषितम साझा करते हुए जनहित में बुद्धि और आर्टिफिशियल इंटेलिजेंस के गुणों पर प्रकाश डाला\n\n**प्रकाशन तिथि:** 17 FEB 2026 8:53AM | PIB Delhi\n**रिलीज़ आईडी:** 2228996\n\n---\n\nप्रधानमंत्री श्री नरेन्द्र मोदी ने आज विज्ञान और प्रौद्योगिकी को समाज के लिए सही मायने में उपयोगी बनाने में बुद्धिमत्ता, तर्कशक्ति और निर्णय लेने की क्षमता के महत्व पर जोर दिया। इंडिया एआई इम्पैक्ट समिट 2026 का उल्लेख करते हुए प्रधानमंत्री ने कहा कि इस शिखर सम्मेलन का मुख्य उद्देश्य यह पता लगाना है कि आर्टिफिशियल इंटेलिजेंस का उपयोग नागरिकों के कल्याण के लिए कैसे किया जा सकता है।\n\nप्रधानमंत्री ने एक्सपर प्राचीन ज्ञान का हवाला देते हुए बुद्धि के शाश्वत गुणों पर विचार व्यक्त किया:\n\n“बुद्धिमत्ता, तर्कशीलता और निर्णय-क्षमता विज्ञान और टेक्नोलॉजी को जन-जन के लिए उपयोगी बनाती हैं। इंडिया एआई इम्पैक्ट समिट 2026 का उद्देश्य भी यही है कि कैसे एआई का इस्तेमाल सर्वजन के हित में हो।\n\nशुश्रूषा श्रवणं चैव ग्रहणं धारणां तथा।\n\nऊहापोहोऽर्थविज्ञानं तत्त्वज्ञानं च धीगुणाः॥”\n\nपीके/केसी/एके/जीआरएस",
    "state": "IndianGovt"
  },
  {
    "department": "नागरिक उड्डयन मंत्रालय",
    "title": "विमान दुर्घटना जांच ब्यूरो ने बारामती में लीयरजेट 45 (वीटी-एसएसके) दुर्घटना की जांच पर अद्यतन जानकारी प्रदान की",
    "link": "https://www.pib.gov.in/PressReleasePage.aspx?PRID=2229063&reg=3&lang=2",
    "content": "**नागरिक उड्डयन मंत्रालय**\n\n# विमान दुर्घटना जांच ब्यूरो ने बारामती में लीयरजेट 45 (वीटी-एसएसके) दुर्घटना की जांच पर अद्यतन जानकारी प्रदान की\n\n**प्रकाशन तिथि:** 17 FEB 2026 11:28AM | PIB Delhi\n**रिलीज़ आईडी:** 2229063\n\n---\n\nविमान दुर्घटना जांच ब्यूरो (एएआईबी) विमान (दुर्घटनाओं और घटनाओं की जांच) नियम, 2017 और आईसीएओ अनुलग्नक 13 के अंतरराष्ट्रीय मानकों और अनुशंसित प्रक्रियाओं के अनुसार, 28 जनवरी 2026 को बारामती में लीयरजेट 45 विमान वीटी-एसएसके से जुड़ी दुर्घटना की विस्तृत जांच कर रहा है।\n\nविमान में दो स्वतंत्र उड़ान रिकॉर्डर लगे हुए थे। दुर्घटना के दौरान दोनों रिकॉर्डर लंबे समय तक तीव्र गर्मी के संपर्क में रहे और आग से क्षतिग्रस्त हो गए।\n\nएल3-कम्युनिकेशंस द्वारा निर्मित डिजिटल फ्लाइट डेटा रिकॉर्डर (डीएफडीआर) को एएआईबी फ्लाइट रिकॉर्डर प्रयोगशाला में सफलतापूर्वक डाउनलोड कर लिया गया है। हनीवेल द्वारा निर्मित कॉकपिट वॉयस रिकॉर्डर (सीवीआर) की विस्तृत तकनीकी जांच चल रही है। डेटा पुनर्प्राप्ति में विशेष सहायता के लिए निर्माता देश के मान्यता प्राप्त प्रतिनिधि से संपर्क किया गया है।\n\nविमान दुर्घटना जांच ब्यूरो एक व्यापक, निष्पक्ष और साक्ष्य-आधारित जांच सुनिश्चित करने के लिए सभी निर्धारित तकनीकी और प्रक्रियात्मक प्रोटोकॉल का पूरी निष्ठा से पालन कर रहा है। ब्यूरो पारदर्शिता के प्रति पूर्ण रूप से प्रतिबद्ध है और जांच के उचित चरण में आगे की जानकारी साझा करेगा।\n\nविमान दुर्घटना जांच ब्यूरो सभी हितधारकों से विनम्रतापूर्वक अनुरोध करता है कि वे अटकलों से बचें और स्थापित प्रक्रियाओं के अनुसार जांच प्रक्रिया को आगे बढ़ने दें।\n\n*****\n\nपीके/केसी/एचएन/ओपी",
    "state": "IndianGovt"
  },
  {
    "department": "रक्षा मंत्रालय",
    "title": "वाइस एडमिरल के.के. नय्यर स्मारक व्याख्यान-2026",
    "link": "https://www.pib.gov.in/PressReleasePage.aspx?PRID=2229086&reg=3&lang=2",
    "content": "**रक्षा मंत्रालय**\n\n# वाइस एडमिरल के.के. नय्यर स्मारक व्याख्यान-2026\n\n**प्रकाशन तिथि:** 17 FEB 2026 12:57PM | PIB Delhi\n**रिलीज़ आईडी:** 2229086\n\n---\n\nवाइस एडमिरल के.के. नैयरस्मारक व्याख्यान का 2026 संस्करण16फरवरी, 2026को आयोजित किया गया, जो नई दिल्ली स्थित राष्ट्रीय समुद्री फाउंडेशन (एनएमएफ) के21वें स्थापना दिवसके उपलक्ष्य में था। यह वार्षिक व्याख्यान वाइस एडमिरल के.के. नैयर की अमिट विरासत को सम्मानित करता है, जिनकी बौद्धिक दूरदर्शिता और रणनीतिक सूझबूझ ने राष्ट्रीय समुद्री फाउंडेशन को भारत में समुद्री चिंतन और नीतिगत वकालत के लिए अग्रणी संस्थान के रूप में स्थापित करने की नींव रखी।\n\nवाइस एडमिरल नैयर न केवल एक विशिष्ट नौसेना अधिकारी थे, बल्कि एक अग्रणी रणनीतिक विचारक भी थे। उन्होंने भारत की लंबे समय से चली आ रही समुद्री उपेक्षा को दूर करने और राष्ट्रीय चर्चा में एक सतत समुद्री चेतना को बढ़ावा देने में केंद्रीय भूमिका निभाई। राष्ट्रीय समुद्री फाउंडेशन के संस्थापक-अध्यक्ष और विवेकानंद इंटरनेशनल फाउंडेशन (वीआईएफ) की स्थापना में एक प्रमुख व्यक्ति के रूप में, उनका योगदान भारत के समुद्री और रणनीतिक दृष्टिकोण को लगातार आकार दे रहा है।\n\n![https://static.pib.gov.in/WriteReadData/userfiles/image/Pic(1)(1)E3F0.JPG](https://static.pib.gov.in/WriteReadData/userfiles/image/Pic(1)(1)E3F0.JPG)\n\nकार्यक्रम का शुभारंभ नौसेना के पूर्व प्रमुख और एनएमएफ के अध्यक्ष एडमिरल करमबीर सिंह के उद्घाटन भाषण से हुआ। इसके बाद नौसेना प्रमुख एडमिरल दिनेश के त्रिपाठी ने मुख्य भाषण दिया, जिसमें उन्होंने वाइस एडमिरल नैयर की विरासत और भारत के विकास पथ में समुद्री चेतना की महत्वपूर्ण भूमिका पर प्रकाश डाला।\n\nएडमिरल त्रिपाठी ने राष्ट्रीय सुरक्षा और आर्थिक विकास के लिए महत्वपूर्ण मुद्दों पर अनुसंधान,विद्वता और नीतिगत वकालत के लिए समर्पित भारत के अग्रणी समुद्री थिंक टैंक के रूप में एनएमएफ की भूमिका पर जोर दिया।अपने अनुसंधान, प्रकाशनों और नीतिगत जुड़ाव के माध्यम से, फाउंडेशन राष्ट्रीय आकांक्षाओं के अनुरूप भारत के समुद्री भविष्य को आकार देने में सार्थक योगदान देना जारी रखता है।\n\nनौसेना प्रमुख ने भारतीय नौसेना की दोहरी जिम्मेदारी: वर्तमान सुरक्षा चुनौतियों का सामना करना और भविष्य की रणनीतिक आवश्यकताओं के लिए तैयारी करना पर प्रकाश डाला। उन्होंने कहा कि हिंद-प्रशांत क्षेत्र में प्रमुख सुरक्षा प्रदाता के रूप में नौसेना की बढ़ती मान्यताआगामी अंतर्राष्ट्रीय बेड़ा समीक्षा (आईएफआर) में70से अधिक देशों की भागीदारी से स्पष्ट होती है।इनमें से कई देश मिलान बहुराष्ट्रीय अभ्यास के 13वें संस्करण और हिंद महासागर नौसेना संगोष्ठी (आईओएनएस) के प्रमुखों के 9वें सम्मेलन में भी भाग लेंगे, जिसकी अध्यक्षता भारत करेगा।\n\nइंफोसिस के संस्थापक श्री एन.आर. नारायण मूर्ति ने'सेवामय जीवन को श्रद्धांजलि'विषय पर स्मृति व्याख्यान दिया।प्रौद्योगिकी और व्यवसाय में अपने नेतृत्व और नैतिक उद्यमिता के प्रति अपनी प्रतिबद्धता के लिए व्यापक रूप से सम्मानित श्री मूर्ति ने भारत की समुद्री शक्ति और वर्ष 2047 तक एक विकसित राष्ट्र बनने की उसकी आकांक्षा के बीच अंतर्निहित संबंध पर प्रकाश डाला।\n\nउन्होंने कहा कि भारत का भविष्य समुद्रों से अविभाज्य रूप से जुड़ा हुआ है, और भारतीय नौसेना न केवल तटरेखा की रक्षक है, बल्कि राष्ट्रीय सुरक्षा की गारंटर, समुद्री व्यापार की संरक्षक और भारत की वैश्विक आकांक्षाओं को साकार करने में सहायक भी है। आधुनिक युद्ध में प्रौद्योगिकी की परिवर्तनकारी भूमिका पर प्रकाश डालते हुए उन्होंने कृत्रिम बुद्धिमत्ता, स्वायत्त प्रणालियों और साइबर क्षमताओं के बढ़ते महत्व के बारे में बात की। उन्होंने नौसेना द्वारा अपनाए गए स्थायी मूल्यों - अनुशासन, साहस, टीम वर्क, ईमानदारी और राष्ट्रीय गौरव - को भारत की प्रगति का आधार बताया।\n\nइस कार्यक्रम में भारतीय सशस्त्र बलों के वरिष्ठ सेवारत और सेवानिवृत्त अधिकारी, राजनयिक कोर के सदस्य, प्रख्यात शिक्षाविद, रणनीतिक विशेषज्ञ और वाइस एडमिरल नैयर के परिवार के सदस्य और करीबी सहयोगी शामिल हुए।\n\nराष्ट्रीय समुद्री फाउंडेशन समुद्री जागरूकता को बढ़ा कर सूचित नीतिगत बहस को प्रोत्साहित करके और भारत के समुद्री क्षेत्र के सतत और सुरक्षित विकास की वकालत करके वाइस एडमिरल नायर की विरासत को आगे बढ़ाना जारी रखे हुए है।\n\nपीके/केसी/एचएन/ओपी\n\n![https://static.pib.gov.in/WriteReadData/userfiles/image/Pic(2)(1)CB0D.JPG](https://static.pib.gov.in/WriteReadData/userfiles/image/Pic(2)(1)CB0D.JPG)\n\n![https://static.pib.gov.in/WriteReadData/userfiles/image/Pic(3)(1)CRQW.JPG](https://static.pib.gov.in/WriteReadData/userfiles/image/Pic(3)(1)CRQW.JPG)\n\n![https://static.pib.gov.in/WriteReadData/userfiles/image/Pic(4)(2)24XU.JPG](https://static.pib.gov.in/WriteReadData/userfiles/image/Pic(4)(2)24XU.JPG)",
    "state": "IndianGovt"
  },
  {
    "department": "रक्षा मंत्रालय",
    "title": "चेन्नई में कट्टुपल्ली स्थित एल एंड टी कंपनी में प्रथम कैडेट प्रशिक्षण पोत - कृष्णा को लॉन्च किया गया",
    "link": "https://www.pib.gov.in/PressReleasePage.aspx?PRID=2229024&reg=3&lang=2",
    "content": "**रक्षा मंत्रालय**\n\n# चेन्नई में कट्टुपल्ली स्थित एल एंड टी कंपनी में प्रथम कैडेट प्रशिक्षण पोत - कृष्णा को लॉन्च किया गया\n\n**प्रकाशन तिथि:** 17 FEB 2026 8:30AM | PIB Delhi\n**रिलीज़ आईडी:** 2229024\n\n---\n\nतमिलनाडु में चेन्नई के कट्टुपल्ली स्थित एल एंड टी कंपनी में निर्माणाधीनतीन कैडेट प्रशिक्षण जहाजों (सीटीएस) में से पहले जहाजयार्ड 18003(कृष्णा)को16फरवरी2026को लॉन्च किया गया। नौसेना की परंपराओं के अनुरूप,श्रीमती अनुपमा चौहान ने चीफ ऑफ डिफेंस स्टाफ जनरल अनिल चौहान की उपस्थिति में इस जहाज को लॉन्च किया। इस अवसर पर भारतीय सशस्त्र बलों के वरिष्ठ अधिकारी और मेसर्स एल एंड टी शिपबिल्डिंग, चेन्नई के अधिकारी उपस्थित थे।\n\nइस जहाज को स्वदेशी रूप सेमेसर्स एल एंड टी नेडिजाइन और निर्मित किया है। इस जहाज को औपचारिक तौर पर वर्ष2026के अंत में भारतीय नौसेना को सौंपना है। इन कैडेट प्रशिक्षण जहाजों का उपयोगबुनियादी प्रशिक्षण के बाद समुद्र में अधिकारी कैडेटों (महिलाओं सहित) और मित्र देशों के कैडेटों को प्रशिक्षण देने के लिए किया जाएगा।\n\n![Press Release Image](https://static.pib.gov.in/WriteReadData/userfiles/image/Pic(3)(1)QZTH.jpeg)\n\nस्वदेशी जहाज निर्माण की दिशा में यह भारतीय नौसेना के प्रयासों में एक और महत्वपूर्ण उपलब्धि है। स्वदेशी जहाज का यह लॉन्च भारत सरकार के आत्मनिर्भर भारतके दृष्टिकोण औरमेक इन इंडियापहल केअनुरूप है।\n\nपीके/केसी/एके/जीआरएस\n\n![Press Release Image](https://static.pib.gov.in/WriteReadData/userfiles/image/Pic(2)(1)YXPB.jpeg)\n\n![Press Release Image](https://static.pib.gov.in/WriteReadData/userfiles/image/Pic(1)(1)2UJY.jpeg)",
    "state": "IndianGovt"
  },
  {
    "department": "इलेक्ट्रानिक्स एवं आईटी मंत्रालय",
    "title": "इंडिया एआई इम्पैक्ट समिट 2026, भारत मंडपम, नई दिल्ली",
    "link": "https://www.pib.gov.in/PressReleasePage.aspx?PRID=2229031&reg=3&lang=2",
    "content": "**इलेक्ट्रानिक्स एवं आईटी मंत्रालय**\n\n# इंडिया एआई इम्पैक्ट समिट 2026, भारत मंडपम, नई दिल्ली\n\n**प्रकाशन तिथि:** 17 FEB 2026 8:32AM | PIB Delhi\n**रिलीज़ आईडी:** 2229031\n\n---\n\n17 फरवरी 2026 को शिखर सम्मेलन के सभी स्थानों पर निम्नलिखित समय लागू होंगे।\n\n• भारत मंडपम कन्वेंशन सेंटर: सुबह 9:30 बजे से शाम 6:00 बजे तक\n\n• भारत मंडपम एक्सपो एरिना: सुबह 9:30 बजे से शाम 6:00 बजे तक।\n\n• सुषमा स्वराज भवन: सुबह 9:30 बजे से शाम 6:00 बजे तक\n\nI. भारत मंडपम\n\nपार्किंग स्थान सीमित होने के कारण, पंजीकृत प्रतिनिधियों को कार्यक्रम स्थल तक पहुंचने के लिए सार्वजनिक परिवहन, मेट्रो सेवाओं या कैब का उपयोग करने की सलाह दी जाती है।\n\n• गेट नंबर4:सुबह8:00बजे से प्रवेश के लिए खुला; कारों/टैक्सी से ड्रॉप-ऑफ की सुविधा उपलब्ध है।\n\n• गेट नंबर7:सुबह8:00बजे से प्रवेश के लिए खुला; कारों/टैक्सी से ड्रॉप-ऑफ की सुविधा उपलब्ध है।\n\n• गेट नंबर10: मेट्रो से आने वाले प्रतिनिधियों के प्रवेश के लिए खुला है।\n\nअन्य निर्धारित गेटों से प्रवेश, प्रोटोकॉल के अनुसार सुरक्षा मंजूरी और आवागमन प्रतिबंधों के अधीन रहेगा।\n\nस्वयं चालित वाहन: निम्नलिखित पार्किंग स्थानों पर सीमित पार्किंग सुविधा उपलब्ध होगी।\n\nइन स्थानों से भारत मंडपम गेट नंबर 04 तक शटल सेवाएं चलेंगी।\n\n• प्रतिनिधियों को सलाह दी जाती है कि वे अपने-अपने आयोजन स्थलों तक पहुंचने के लिए भारत मंडपम परिसर के भीतर उपलब्ध कराई गई निर्दिष्ट गोल्फ कार्ट का उपयोग करें।\n\nII. सुषमा स्वराज भवन\n\nपार्किंग स्थान सीमित होने के कारण, पंजीकृत प्रतिनिधियों को कार्यक्रम स्थल तक पहुंचने के लिए सार्वजनिक परिवहन, मेट्रो सेवाओं या कैब का उपयोग करने की सलाह दी जाती है।\n\nपैदल यात्रियों, मेट्रो उपयोगकर्ताओं, ड्रॉप-ऑफ और स्वयं-चालित वाहनों के लिए प्रवेशसुषमा स्वराज भवनकेगेट नंबर2से होगा।\n\nआमंत्रित व्यक्तियों, वक्ताओं, आगंतुकों और अन्य हितधारकों सहित सभी पंजीकृत प्रतिनिधियों से अनुरोध है कि वे इस संशोधित प्रवेश प्रोटोकॉल पर ध्यान दें और तदनुसार अपने आगमन की योजना बनाएं।\n\nसभी संबंधित पक्षों को सलाह दी जाती है कि वे सुरक्षा और यातायात कर्मियों के साथ पूर्ण सहयोग करें और कार्यक्रम के सुचारू तथा सुरक्षित संचालन को सुनिश्चित करने के लिए मौके पर जारी किए गए निर्देशों का सख्ती से पालन करें।\n\nजनहित में जारी।\n\nपीके/केसी/एके/जीआरएस",
    "state": "IndianGovt"
  },
  {
    "department": "अन्य",
    "title": "कृषि में चक्रिय अर्थव्यवस्था: अपशिष्ट से संपदा",
    "link": "https://www.pib.gov.in/PressReleasePage.aspx?PRID=2228968&reg=3&lang=2",
    "content": "**PIB Headquarters**\n\n# कृषि में चक्रिय अर्थव्यवस्था: अपशिष्ट से संपदा\n\n**प्रकाशन तिथि:** 17 FEB 2026 10:26AM | PIB Delhi\n**रिलीज़ आईडी:** 2228968\n\n---\n\nमुख्य बिन्दु\n\nपरिचय\n\n![Press Release Image](https://static.pib.gov.in/WriteReadData/userfiles/image/image003YISK.jpg)\n\nकृषि अपशिष्ट का उत्पादन प्रति वर्ष बढ़ता जा रहा है। यह एक गंभीर पर्यावरणीय चुनौती के रूप में उभरकर सामने आया है,जिसके महत्वपूर्ण आर्थिक दुष्प्रभाव भी हैं। भारत में कृषि, खाद्य एवं पोषण सुरक्षा सुनिश्चित करने में महत्वपूर्ण भूमिका निभाती है,किंतु खेती,कटाई और प्रसंस्करण के दौरान पर्याप्त मात्रा में अपशिष्ट भी उत्पन्न करती है। कृषि अपशिष्ट के अपर्याप्त और उचित प्रबंधन ना होने के कारण वायु,मिट्टी और जल प्रदूषण की गंभीर समस्या उत्पन्न हो रही है। देश में प्रतिवर्ष अनुमानित350मिलियन टन कृषि अपशिष्ट उत्पन्न होता है,जिसमें फसल अवशेष,भूसी,पुआल तथा खाद्य प्रसंस्करण गतिविधियों से प्राप्त उप-उत्पाद शामिल हैं। नवीन एवं नवीकरणीय ऊर्जा मंत्रालय के अनुसार,भारत के कृषि अवशेषों में प्रतिवर्ष18,000मेगावाट से अधिक विद्युत उत्पादन की क्षमता है। ऊर्जा उत्पादन के अतिरिक्त, इन अवशेषों का उपयोग जैविक उर्वरक बनाने में किया जा सकता है क्योंकि यह पोषक तत्वों से भरपूर होते हैं। ऐसे उर्वरक मृदा स्वास्थ्य में सुधार करते हैं और कृषि में रासायनिक उर्वरकों पर निर्भरता को कम करने में सहायक होते हैं।\n\nप्रति वर्ष वैश्विक स्तर पर लगभग 1.3अरब टन खाद्य पदार्थ व्यर्थ हो जाते हैं,जिनका उत्पादन मानव उपयोग हेतु किया जाता है। साथ ही नगरीय ठोस अपशिष्ट का लगभग एक-तिहाई भाग घरेलू रसोईघरों से उत्पन्न होता है। ऐसे में खाद्य अपशिष्ट,कृषि अवशेष तथा अन्य जैव-अवक्रमणीय नगरीय कचरे जैसे जैविक अपशिष्ट का उचित प्रबंधन नहीं किया जाता,तो यह कूड़ा फेंकने वाले स्थलों पर सड़ता है, कूड़े का पहाड़ तैयार होता है और मीथेन सहित अन्य ग्रीनहाउस गैसों का उत्सर्जन इससे होता है। यह वायु और भूजल प्रदूषण को बढ़ावा देता है,दुर्गंध उत्पन्न करता है तथा पर्यावरणीय क्षरण को तीव्र करता है,जिससे जलवायु परिवर्तन के प्रभाव और अधिक गंभीर हो जाते हैं। अतः भूमि उपयोग,संसाधनों के समुचित उपयोग तथा टिकाऊ अपशिष्ट प्रबंधन समाधान अब पर्यावरणीय प्राथमिकताओं के साथ-साथ आर्थिक आवश्यकताएँ भी बन गए हैं।\n\nविकास और सततता के संतुलन के लिए चक्रिय अर्थव्यवस्था का निर्माण\n\n“अपशिष्ट से संपदा” दृष्टिकोण अपनाने का महत्व इस बात में निहित है कि अपशिष्ट को आर्थिक बोझ या पर्यावरणीय समस्या के रूप में नहीं,बल्कि एक मूल्यवान संसाधन के रूप में पुनः परिकल्पित किया जाए। यह अर्थव्यवस्था के भीतर संसाधनों के प्रवाह पर पुनर्विचार की अपेक्षा करता है,जिसमें पुनर्प्राप्ति, पुनः उपयोग और मूल्य की पुनः एकीकृत प्रक्रिया पर विशेष बल दिया जाता है। चक्रिय अर्थव्यवस्था उत्पादों और प्रक्रियाओं के संपूर्ण जीवनचक्र में संसाधन दक्षता बढ़ाने के लिए एक व्यापक एवं विस्तार योग्य मॉडल दृष्टिकोण के रूप में उभरी है।\n\nइसके मूल में यह है कि चक्रियता, उत्पादन और उपभोग के पारंपरिक तरीकों में एक संरचनात्मक बदलाव का प्रतिनिधित्व करती है,जिसका उद्देश्य कच्चे माल,जल और ऊर्जा के दोहन को कम करते हुए प्रत्येक चरण पर अपशिष्ट को समाप्त करना है। यह दृष्टिकोण छह सिद्धांतों पर काम करता है जिसमें शामिल हैं उपयोग को सीमित करना,पुनः उपयोग,पुनर्चक्रण,नवीनीकरण,पुनर्प्राप्ति और मरम्मत,जिससे सामग्री लंबे समय तक उत्पादक उपयोग में बनी रहे। इस दृष्टिकोण की एक विशेषता है “वास्तविक पुनर्चक्रण” है,जिसमें अपशिष्ट को उसकी गुणवत्ता से समझौता किए बिना उसके मूल रूप में परिवर्तित किया जाता है, जिससे उच्च मूल्य की पुनर्प्राप्ति संभव होती है और निम्न-स्तरीय पुनर्चक्रण से होने वाले नुकसान से बचा जा सकता है।\n\nचक्रियअर्थव्यवस्था के सिद्धांत एक व्यवहार्य और दूरदर्शी समाधानप्रस्तुत करते हैं, जो भारत को आर्थिक गतिविधियों और पारिस्थितिकसततताके बीच संतुलन स्थापित करने में सहायता कर सकते हैं।वर्ष2050तक भारत की चक्रियअर्थव्यवस्था का आकार2ट्रिलियन अमेरिकी डॉलर तक पहुँचने और इसके द्वारा1करोड़ तक रोजगार सृजित करने का अनुमान है।\n\nइसकी पूरी क्षमता को समझने और धरातल पर क्रियान्वित करने के लिएआर्थिक विस्तार को पर्यावरण संरक्षणके साथ समन्वित करना आवश्यक होगा तथाप्रकृति की कुशल और सुव्यवस्थित पुनर्चक्रण प्रणालियोंसे सीख लेनी होगी। ऐसी प्रणालियाँ संसाधनों के सर्वोत्तम उपयोग और न्यूनतम अपशिष्ट का उदाहरण प्रस्तुत करती हैं और इस प्रकार सतत विकास के लिए एकआदर्श प्रारूप प्रदान करती हैं।\n\nकृषि अपशिष्ट के उत्पादन से उपयोग तक की समझ\n\nकृषि से जुड़े अपशिष्ट का उत्पादन खेत से लेकर भोजन की थाली तक की संपूर्ण प्रक्रिया के दौरान होता है। इसमें फसल अवशेष,पशु मल,प्रसंस्करण उप-उत्पाद तथा फसल उत्पादन,पशुपालन,कटाई उपरांत प्रबंधन और अनाज,फल,सब्जियाँ,गन्ना, तिलहन एवं दुग्ध उत्पादों के प्रसंस्करण के दौरान उत्पन्न अपशिष्ट तत्व शामिल होते हैं।\n\nफसल अवशेष / पराली:कृषि अपशिष्ट चक्र की शुरुआत कटाई के बाद के चरण से होती है,जब फसलें अपने पीछे तने,भूसा और पराली जैसे अवशेष छोड़ जाती हैं। इस जैव-भार का एक बड़ा हिस्सा पशु चारे,कम्पोस्ट,बायोगैस,मल्च या ईंधन के रूप में रचनात्मक ढंग से उपयोग में लाया जाता है। जबकि पराली का एक महत्वपूर्ण भाग अभी भी अगली फसल के लिए खेतों को जल्द से जल्द तैयार करने की उम्मीद में खेत में ही जला दिया जाता है। अवशेष को जलाए जाने से खेत की मिट्टी के पोषक तत्वों में कमी आ जाती है, मृदा स्वास्थ्य का ह्रास तथा ग्रीनहाउस गैसों का उत्सर्जन होता है।\n\nबायोमास क्या है?\n\nबायोमास उन कार्बनिक पदार्थों को संदर्भित करता है जो जीवित या हाल ही में जीवित रहे पौधों और पशुओं से प्राप्त होते हैं और जिनका उपयोग ऊर्जा,सामग्री या पोषक तत्वों के स्रोत के रूप में किया जा सकता है।\n\nपशु मल,उप-उत्पाद एवं शव:कृषि अपशिष्ट का एक महत्वपूर्ण स्रोत है पशुपालन,विशेषकर भारत में,जहाँ विशाल पशु आबादी के कारण गोबर तथा बिछावन अपशिष्ट की अत्यधिक मात्रा उत्पन्न होती है। रोग प्रकोप की स्थिति में संक्रामक एवं जीव जनित रोगों के प्रसार को रोकने के लिए मृत पशुओं को सुरक्षित और समयबद्ध ढंग से निपटान करना अत्यावश्यक है। अतः उचित शव प्रबंधन पर्यावरणीय दृष्टि से संतुलित तथा जनस्वास्थ्य-सुरक्षित निपटान पद्धतियों को सुनिश्चित करने के लिए अवसंरचना, वित्तपोषण और तकनीकी क्षमता के विस्तार के महत्व को रेखांकित करता है।\n\nकटाई उपरांत होने वाले नुकसान:कटाई उपरांत नुकसान किसी कृषि उत्पाद की मात्रा और गुणवत्ता दोनों में होने वाली मापी जा सकने वाली कमी को संदर्भित करती हैं। ये नुकसान कटाई उपरांत प्रणाली के किसी भी चरण में उत्पन्न हो सकता है। खाद्य हानियाँ मात्रात्मक हो सकती हैं,जैसे वजन या आयतन में कमी,अथवा गुणात्मक हो सकती हैं,जिनमें पोषक तत्वों की हानि तथा स्वाद,रंग,बनावट या स्वरूप में अवांछनीय परिवर्तन शामिल हैं। कटाई उपरांत आपूर्ति शृंखला के बेहतर प्रबंधन से अपव्यय में कमी आएगी, वास्तविक उपभोग में वृद्धि होगी तथा संपूर्ण अर्थव्यवस्था में आय में वृद्धि होगी।\n\nखाद्य अपशिष्ट:खाद्य अपशिष्ट, खेत से उपयोगकर्ता की थाली तक की शृंखला के अंतिम चरणों में उत्पन्न होता है,जिनमें बाजार,खुदरा विक्रय केंद्र तथा घरेलू स्तर शामिल हैं,जहाँ खाने के लिए तैयार भोजन को थाली में छोड़ दिया जाता है। इस प्रकार का अपव्यय ग्रीनहाउस गैस उत्सर्जन में उल्लेखनीय योगदान देता है। तथापि,उभरती प्रौद्योगिकियाँ खाद्य अपशिष्ट को मूल्य-वर्धित उत्पादों,जैसे अभियांत्रिकीकृत बायोचार,में परिवर्तित कर रही हैं,जिनमें कार्बन का अवशोषण करने,मृदा स्वास्थ्य को सुदृढ़ करने तथा पर्यावरणीय प्रदूषकों को हटाने की क्षमता है। अपशिष्ट को संसाधन में रूपांतरित करते हुए, खाद्य अपशिष्ट प्रबंधन कृषि और खाद्य प्रणालियों में चक्रियता के एक महत्वपूर्ण स्तंभ के रूप में विकसित हो रहा है।\n\nबायोचार और इंजिनीयर्ड बायोचार क्या है ?\n\nबायोचार एक कार्बन-समृद्ध पदार्थ है,जिसे बायोमास (जैसे फसल अवशेष या लकड़ी के अपशिष्ट) को कम ऑक्सीजन की अवस्था में गर्म करके तैयार किया जाता है। जब इस बायोचार को अभियांत्रिकीकृत किया जाता है,तो इसके विशिष्ट गुणों—जैसे मृदा उर्वरता और जल धारण क्षमता—को बेहतर बनाने तथा पोषक तत्वों के उपयोग दक्षता को बढ़ाने के लिए इसे अतिरिक्त रूप से उपचारित या संवर्धित किया जाता है।\n\nकृषि में चक्रियता को बढ़ावा देने के लिए सरकार द्वारा किए जा रहे उपाय\n\nसरकार कृषि एवं संबद्ध क्षेत्रों में अपशिष्ट को मूल्यवान संसाधनों में परिवर्तित कर चक्रिय को प्रोत्साहित करने हेतु विभिन्न नीतियों का कार्यान्वयन कर रही है। गैल्वनाइजिंग ऑर्गेनिक बायो-एग्रो रिसोर्सेज धन (गोबरधन) तथा फसल अवशेष प्रबंधन जैसी पहलें कृषि, पशु एवं खाद्य अपशिष्ट को जैविक खाद में परिवर्तित कर रही हैं।\n\nअपशिष्ट को संपदा में परिवर्तित करने की इन योजनाओं को सहायता दे रही हैं कृषि अवसंरचना कोष (ए आई एफ)तथा पशुपालन अवसंरचना विकास कोष (ए एच आई डी एफ) [Agriculture Infrastructure Fund (AIF)andAnimal Husbandry Infrastructure Development Fund (AHIDF)]और इससे कृषि अपशिष्ट को संपदा में परिवर्तित करने हेतु आवश्यक अवसंरचना का विकास हो रहा है। इसके अतिरिक्त,जल शक्ति मिशन घरेलू एवं औद्योगिक अपशिष्ट जल के गैर-पेय प्रयोजनों,जैसे कृषि,भूमि उपयोगों तथा बागवानी,में पुनः उपयोग को प्रोत्साहित करता है। ये सभी पहलें कृषि एवं संबद्ध क्षेत्रों में संसाधन पुनर्प्राप्ति,पुनः उपयोग और मूल्य संवर्धन को बढ़ावा देकर ‘अपशिष्ट से संपदा’ दृष्टिकोण की दिशा में कार्य कर रही हैं।\n\nफसल अवशेषों और बायोमास को संसाधन में परिवर्तित करना\n\nगैल्वनाइजिंग ऑर्गेनिक बायो-एग्रो रिसोर्सेज धन (गोबरधन):यह योजना गोबर,फसल अवशेष एवं खाद्य अपशिष्ट को कम्प्रेस्ड  बायोगैस (सी बी जी)तथा जैविक खाद में परिवर्तित करने हेतु अनेक मंत्रालयों को एकीकृत करती है। वर्ष2023में सरकार ने पारदर्शिता एवं कार्यकुशलता बढ़ाने के उद्देश्य से एकीकृत गोबरधन पोर्टल का शुभारंभ किया।14जनवरी2026तक यह योजना भारत के51.4%जिलों को आच्छादित कर चुकी थी तथा979संचालित बायोगैस संयंत्र स्थापित किए जा चुके थे,जो सतत अपशिष्ट प्रबंधन में उल्लेखनीय प्रगति को दर्शाता है। इसके अतिरिक्त,भारतीय कृषि अनुसंधान परिषद (आई सी ए आर)ने मृदा स्वास्थ्य को सुदृढ़ करने के लिए किसानों को बायोगैस स्लरी के उपयोग हेतु फसल-विशिष्ट दिशानिर्देश विकसित किए हैं।\n\nइसके अतिरिक्त,सरकार ने योजना के प्रभाव को बढ़ाने हेतु विनियमों को सरल बनाया है तथा लक्षित प्रोत्साहन उपायों की शुरुआत की है। कम्प्रेस्ड बायोगैस (सी बी जी)को कार्बन क्रेडिट व्यापार में सम्मिलित करना,सी बी जी-मिश्रित ईंधनों पर कर रियायत प्रदान करना तथा उर्वरक नियंत्रण आदेश के अंतर्गत जैविक खाद के लिए सरलीकृत मानदंड लागू करना—इन सभी कदमों ने बायोगैस के प्रसार को गति दी है,निजी निवेश को आकर्षित किया है तथा राष्ट्रीय ‘अपशिष्ट से संपदा’ पारितंत्र को सुदृढ़ किया है।\n\nफसल अवशेष प्रबंधन (सी आर एम):सीआरएम पहल का उद्देश्य फसल अवशेषों को खुले में जलाने की घटनाओं को कम करना है,जिसके लिए इन-सीटू प्रबंधन को बढ़ावा दिया जाता है,जिसमें अवशेषों को सीधे मृदा में सम्मिलित किया जाता है या मल्च के रूप में उपयोग किया जाता है,तथा एक्स-सीटू प्रबंधन के अंतर्गत अवशेषों को एकत्र कर कम्पोस्टिंग,बायोगैस उत्पादन या जैव-ऊर्जा के लिए प्रयुक्त किया जाता है। ये प्रक्रियाएँ मृदा स्वास्थ्य में सुधार,कृषि उत्पादकता में वृद्धि तथा प्रभावी अपशिष्ट प्रबंधन को प्रोत्साहित करती हैं।\n\nकृषि अपशिष्ट को संपदा में बदलने हेतु बुनियादी ढांचे का निर्माण\n\nकृषि अवसंरचना कोष (ए आई एफ):एआईएफ कृषि मूल्य शृंखलाओं को सुदृढ़ करने में महत्वपूर्ण भूमिका निभाता है,जिनमें जैविक कृषि से संबंधित गतिविधियाँ भी सम्मिलित हैं। जैविक किसानों,किसान उत्पादक संगठनों (एफ पी ओ),प्राथमिक कृषि ऋण समितियों (पी ए सी एस)तथा कृषि उद्यमियों ने एआईएफ के समर्थन का उपयोग कर गोदाम,शीतगृह सुविधाएँ,छंटाई एवं ग्रेडिंग इकाइयाँ तथा प्राथमिक प्रसंस्करण केंद्र स्थापित किए हैं।\n\na. 30,202कस्टम हायरिंग सेंटर,\n\nb. 22,827प्रसंस्करण इकाइयाँ,\n\nc. 15,982गोदाम,\n\nd. 3,703छंटाई एवं ग्रेडिंग इकाइयाँ,\n\ne. 2,454शीतगृह परियोजनाएँ,तथा\n\nf.लगभग38,251अन्य कटाई उपरांत प्रबंधन परियोजनाएँ।\n\nइन सबके साथ व्यवहार्य सामुदायिक कृषि परिसंपत्तियों के सृजन को भी प्रोत्साहित किया गया है। ये पहलें मूल्य संवर्धन में वृद्धि,कटाई उपरांत होने वाले नुकसान में कमी तथा किसानों के लिए आय के उन्नत अवसरों के सृजन में योगदान देती हैं।\n\nपशुपालन अवसंरचना विकास कोष (ए एच आई डी एफ):वर्ष2020में सरकार ने आत्मनिर्भर भारत अभियान के अंतर्गत15,000करोड़ रुपये की कोष राशि के साथ एएचआईडीएफ की शुरुआत की,जिसका उद्देश्य पशुधन मूल्य शृंखला में बुनियादी ढांचे को सुदृढ़ करना है। यह कोष मांस एवं दुग्ध प्रसंस्करण,पशु आहार उत्पादन तथा ‘अपशिष्ट से संपदा’ प्रबंधन में निजी एवं सहकारी निवेश को प्रोत्साहित करने हेतु अभिकल्पित है,जिससे पशुपालन क्षेत्र में मूल्य संवर्धन,दक्षता और लचीलापन बढ़ाया जा सके। दुग्ध ईकोसिस्टम में निरन्तरता और चक्रियता को समाहित करने के उद्देश्य से सरकार ने विशिष्ट लक्ष्यों के साथ तीन विशेष बहु-प्रांतीय सहकारी समितियों (एम एस सी एस)के गठन की पहल की है: -\n\nयह दृष्टिकोण प्राकृतिक कृषि पद्धतियों को सहायता प्रदान करता है,अपशिष्ट को न्यूनतम कर चक्रिय को प्रोत्साहित करता है तथा पर्यावरणीय रूप से सतत मृदा इनपुट की बढ़ती मांग को संबोधित करता है,जिससे पशुधन क्षेत्र की लचीलापन क्षमता और दीर्घकालिक सततता सुदृढ़ होती है।\n\nसतत कृषि हेतु जल प्रबंधन:जल शक्ति मिशन के अंतर्गत शुरू की गईं पहल\n\nजल शक्ति मंत्रालय, घरेलू और अपशिष्ट जल के उपचार और पुन: उपयोग को बढ़ावा देता है,जिसे कृषि,भू-उपयोग और बागवानी जैसे गैर-पीने योग्य उद्देश्यों के लिए इस्तेमाल किया जा सके। इसके लिए मंत्रालय राष्ट्रीय स्वच्छ गंगा मिशन,पीएमकेएसवाई–वाटरशेड डेवलपमेंट,और जल शक्ति अभियान जैसी विभिन्न योजनाओं के माध्यम से प्रयास करता है।जल शक्ति मंत्रालय, जल संरक्षण और स्रोतों के स्थायित्व पर भी ध्यान केंद्रित करता है। इसके अंतर्गत वाटरशेड विकास,वर्षा जल संचयन,पारंपरिक जल स्रोतों का पुनरुद्धार,और भूजल पुनर्भरण को प्रोत्साहित किया जाता है। इन प्रयासों से सिंचाई के लिए जल उपलब्धता बढ़ती है,भूजल पर दबाव कम होता है,और कृषि व संबंधित क्षेत्रों में संसाधन-कुशल और सतत जल प्रबंधन को बढ़ावा मिलता है।\n\nअपशिष्ट जल पुन: उपयोग की पहलों के पूरक के रूप में,जल जीवन मिशन–हर घर जल(अगस्त2019में प्रारंभ हुआ) ग्रामीण क्षेत्रों में सुरक्षित और पीने के पर्याप्त पानी तक सार्वभौमिक पहुंच सुनिश्चित करने पर केंद्रित है। इस मिशन के तहत प्रत्येक घर में55लीटर प्रति व्यक्ति प्रतिदिन शुद्ध जल का कार्यशील नल कनेक्शन उपलब्ध कराया जाता है,जिससे भारत के दीर्घकालीन जल सुरक्षा और सतत जल शासन के उद्देश्यों को मजबूती मिलती है।\n\nसतत विकास लक्ष्य (SDG)-संगत चक्रिय कृषि प्रथाएँ\n\nचक्रिय कृषि वैश्विक स्तर पर सतत विकास लक्ष्यों (एस डी जी) को प्राप्त करने के उद्देश्य से गहराई से जुड़ी हुई है। यह एस डी जी - 2 का समर्थन करती है, जिसका लक्ष्य है “भूख को समाप्त करना, खाद्य सुरक्षा सुनिश्चित करना, पोषण में सुधार करना, और सतत कृषि को बढ़ावा देना।”\n\nविशेष रूप से, एस डी जी संकेतक 2.4.1 यह रेखांकित करता है कि कृषि प्रणालियाँ लचीली होनी चाहिए, जो मृदा स्वास्थ्य को सुधारें और रासायनिक उपयोग पर निर्भरता को कम करें। भारत में, खाद बनाना (कंपोस्टिंग), बायोचार (बायोचार) का उपयोग, और जैव-द्रव्य (बायोमास) पुनर्चक्रण जैसी प्रथाएँ इन उद्देश्यों में योगदान देती हैं, जिससे मिट्टी की उर्वरता बढ़ती है, उत्पादकता में सुधार होता है, और पर्यावरणीय रूप से सतत कृषि को बढ़ावा मिलता है।\n\nइसके अतिरिक्त, चक्रिय कृषि एस डी जी का समर्थन इस प्रकार भी करती है कि यह वैश्विक खाद्य अपव्यय को कम करती है, जो 2022 में 1.05 बिलियन टन तक पहुँच गया था, जिसमें से 60% अपव्यय घरेलू स्तर पर उत्पन्न हुआ।\n\nनिष्कर्ष\n\nभारत में कृषि मेंचक्रियअर्थव्यवस्था की ओर बदलाव यह दर्शाता है कि पर्यावरणीय स्थिरता और आर्थिक विकास परस्पर सहायक हो सकते हैं। जब कृषि और खाद्य अपव्यय का स्तर एक महत्वपूर्ण चुनौती प्रस्तुत बने रहे हों तो लक्षित नीतियाँ, रणनीतिक अवसंरचना निवेश, और समन्वित संस्थागत कार्रवाई करके अपशिष्ट को ऊर्जा, जैविक इनपुट, जल संसाधन और आजीविका के अवसरों में परिवर्तित किया जा सकता है। प्रमुख पहलें जैसे गोबरधन, फसल अवशेष प्रबंधन कार्यक्रम, कृषि अवसंरचना कोष (ए आई एफ), और पशुपालन अवसंरचना विकास कोष (ए एच आई डी एफ) यह प्रदर्शित करती हैं किचक्रियकृषि मिट्टी की उर्वरता और जल सुरक्षा बढ़ाने तथा कृषि प्रणाली के लचीलेपन को मजबूत करने की क्षमता रखती है। सिद्ध हस्तक्षेपों को व्यापक रूप से अपनाकर, स्थानीय संस्थाओं को सशक्त बनाकर, और आर्थिक प्रोत्साहनों को पारिस्थितिक परिणामों के अनुरूप करके,चक्रियकृषि दीर्घकालीन खाद्य सुरक्षा, जलवायु लचीलापन, और समावेशी ग्रामीण विकास सुनिश्चित करने में एक महत्वपूर्ण भूमिका निभा सकती है, और कृषि अपशिष्ट को सतत समृद्धि की आधारशिला में बदल सकती है।\n\nसंदर्भ\n\nhttps://agriwelfare.gov.in/Documents/NPMCR_1.pdf\n\nhttps://icar.org.in/sites/default/files/Circulars/Creating-Wealth-From-Agricultural-Waste.pdf\n\nhttps://gobardhan.eil.co.in/whats-new/1703227428_5369bb58d9993c5ccfc2.pdf\n\nhttps://www.mofpi.gov.in/sites/default/files/study_report_of_post_harvest_losses.pdf\n\nhttps://mohua.gov.in/pdf/627b8318adf18Circular-Economy-in-waste-management-FINAL.pdf\n\nhttps://www.dahd.gov.in/sites/default/files/2023-11/ImplementationGuidelinesAHIDF.pdf\n\nhttps://darpg.gov.in/sites/default/files/CSD-2023/Circular_Economyt.pdf\n\nhttps://www.pib.gov.in/PressNoteDetails.aspx?NoteId=153829&ModuleId=3\n\nजल शक्ति मंत्रालय\n\nhttps://sansad.in/getFile/loksabhaquestions/annex/185/AU4233_yHVeoO.pdf?source=pqals\n\nhttps://sansad.in/getFile/loksabhaquestions/annex/185/AS36_72du7j.pdf\n\nhttps://sansad.in/getFile/loksabhaquestions/annex/185/AU4304_cpD5X1.pdf?source=pqals\n\nhttps://sansad.in/getFile/loksabhaquestions/annex/185/AS364_V5q5jG.pdf?source=pqals\n\nhttps://sansad.in/getFile/annex/268/AU2481_Xt5zi1.pdf?source=pqars\n\nhttps://sansad.in/getFile/loksabhaquestions/annex/185/AU3040_K9e3Sz.pdf\n\nhttps://www.fao.org/fileadmin/user_upload/remesa/library/FAO%20Carcass%20Management%20guidelines.pdf\n\nhttps://sdgs.un.org/goals\n\nपीआईबी रिसर्च\n\nपीके/केसी/डीटी\n\n![Press Release Image](https://static.pib.gov.in/WriteReadData/userfiles/image/image0048P9N.jpg)\n\n![Press Release Image](https://static.pib.gov.in/WriteReadData/userfiles/image/image005SNCK.jpg)\n\n![Press Release Image](https://static.pib.gov.in/WriteReadData/userfiles/image/image0060FWY.jpg)",
    "state": "IndianGovt"
  },
  {
    "department": "अन्य",
    "title": "भारत का ड्रोन पारिस्थितिकी तंत्र",
    "link": "https://www.pib.gov.in/PressReleasePage.aspx?PRID=2228955&reg=3&lang=2",
    "content": "**PIB Headquarters**\n\n# भारत का ड्रोन पारिस्थितिकी तंत्र\n\n## नीति से सार्वजनिक सेवा परिवर्तन तक\n\n**प्रकाशन तिथि:** 17 FEB 2026 10:09AM | PIB Delhi\n**रिलीज़ आईडी:** 2228955\n\n---\n\nप्रमुख बिंदु\n\nप्रस्तावना\n\n![Press Release Image](https://static.pib.gov.in/WriteReadData/userfiles/image/Screenshot2026-02-17100734J316.png)\n\nपिछले दो दशकों में, ड्रोन तकनीक विश्व स्तर पर एक परिवर्तनकारी उपकरण के रूप में उभरी है। भारत शासन और विकास क्षेत्रों में अपनी क्षमता का तेजी से लाभ उठा रहा है। सीमित प्रयोग के रूप में जो शुरू हुआ जो एक संरचित और विस्तारित ड्रोन पारिस्थितिकी तंत्र में विकसित हुआ है और सार्वजनिक सेवा वितरण, बुनियादी ढांचे प्रबंधन, कृषि और राष्ट्रीय सुरक्षा को नया आकार दे रहा है।\n\nआज, भारत में ड्रोन का उपयोग भूमि और संपत्ति सर्वेक्षण, सटीक कृषि, बुनियादी ढांचे के निरीक्षण, आपदा प्रबंधन, रेलवे और राजमार्ग निगरानी और रक्षा अनुप्रयोगों आदि के लिए किया जाता है। यह बढ़ती स्वीकार्यता एक व्यापक पारिस्थितिकी तंत्र की परिपक्वता को दर्शाती है जिसमें निर्माता, सॉफ्टवेयर और  डेवलपर्स, सेवा प्रदाता, प्रशिक्षण संस्थान, प्रमाणित पायलट, स्टार्ट-अप, अनुसंधान संगठन और एकीकृत नियामक ढांचे के भीतर काम करने वाले डिजिटल प्लेटफॉर्म शामिल हैं।इसपारिस्थितिकी तंत्र का नीतिगत हस्तक्षेपों की सहायता से व्यापक विस्तार  किया गया है। भारत सरकार ने प्रगतिशील नीति सुधारों, आसान  नियमों और मजबूत डिजिटल शासन तंत्र के माध्यम से इस परिवर्तन को तेज करने में महत्वपूर्ण भूमिका निभाई है। उदारीकृत ड्रोन नियम, डिजिटल स्काई सिंगल-विंडो प्लेटफॉर्म, लक्षित कौशल विकास कार्यक्रम और विनिर्माण प्रोत्साहन ने प्रवेश बाधाओं को कम किया है, अनुपालन में सुधार किया है और ड्रोन को प्रमुख सरकारी योजनाओं और नियमित सार्वजनिक सेवा संचालन में एकीकृत करने में सक्षम बनाया है।\n\nड्रोन प्रौद्योगिकियों के माध्यम से सार्वजनिक सेवा वितरण में परिवर्तन\n\nड्रोन तकनीक भारत में कुशल और उत्तरदायी सार्वजनिक सेवा वितरण की एक प्रमुख सहायक बन गई है।गांवों का सर्वेक्षण और ग्रामीण क्षेत्रों में उन्नत प्रौद्योगिकी के साथ मानचित्रण(स्वामित्व)और प्रधान मंत्री फसल बीमा योजना(पीएमएफबीवाई)जैसी प्रमुख सरकारी योजनाओं में एकीकृत,ड्रोन प्रणाली में दक्षता, सटीकता और पारदर्शिता बढ़ा रहे हैं। भूमि सर्वेक्षण, फसल मूल्यांकन, बुनियादी ढांचे की निगरानी, ​​​​आपदा प्रबंधन और रक्षा में उनका उपयोग न केवल सेवा वितरण में सुधार कर रही है, बल्कि सरकारी कार्यक्रमों में ड्रोन को अपनाने में तेजी ला रही है तथा हर स्तर पर नवाचार और दक्षता को बढ़ावा दे रहा है।\n\nकृषि और किसान सेवाओं में नमो ड्रोन दीदी का प्रभाव\n\nस्वामित्व योजना का प्रभाव\n\nक्या आप जानते हैं?\n\nरेलवे सुरक्षा बल(आरपीएफ)ने रेल यार्ड,स्टेशन परिसर और रेलवे पटरियों के किनारे सुरक्षा निगरानी के लिए ड्रोन को अपनाया है। ये ड्रोन वास्तविक समय पर नज़र रखने,वीडियो स्ट्रीमिंग और हवाई निगरानी प्रदान करते हैं,भीड़ प्रबंधन और अतिक्रमण विरोधी अभियानों का समर्थन करते हैं।\n\nभारत में ड्रोन विभिन्न क्षेत्रों में परिवर्तनकारी सामाजिक-आर्थिक और विकासात्मक परिणाम ला रहे हैं। कृषि में उनके उपयोग ने महिला किसानों को सशक्त बनाया है और जोखिम मूल्यांकन में सुधार किया है, जबकि बुनियादी ढांचे और शहरी नियोजन में उन्होंने सक्रिय निगरानी और बेहतर संसाधन प्रबंधन को सक्षम किया है। आपदा प्रबंधन और राष्ट्रीय सुरक्षा में, ड्रोन ने तैयारियों और त्वरित प्रतिक्रिया क्षमताओं को मजबूत किया है। साथ में, ये एप्लिकेशन एक स्केलेबल, भविष्य के लिए तैयार समाधान के रूप में ड्रोन प्रौद्योगिकी की भूमिका को रेखांकित करते हैं जो सेवा वितरण को नया आकार दे रहा है और भारत में स्मार्ट, अधिक लचीला और टिकाऊ शासन को आगे बढ़ा रहा है।\n\nनीति,कार्यक्रमों और सुधारों के माध्यम से भारत में ड्रोन अपनाने में तेजी लाना\n\nभारत सरकार ने ड्रोन को अपनाने और विनिर्माण में तेजी लाने के लिए एक व्यापक नीति और वित्तीय ढांचा स्थापित किया है। ये उपाय नवाचार को प्रोत्साहित करने, अनुपालन को सरल बनाने और घरेलू उत्पादन को मजबूत करने के लिए डिज़ाइन किए गए हैं।\n\nसामूहिक रूप से, इन सुधारों ने प्रवेश बाधाओं को काफी कम कर दिया, ग्रामीण और वाणिज्यिक दोनों को अपनाने को प्रोत्साहित किया, और ‘ड्रोन-एज-ए-सर्विस’ मॉडल के विकास का समर्थन किया।\n\nडिजिटल स्काई प्लेटफ़ॉर्म की प्रमुख उपलब्धियाँ\n\nप्रगतिशील नियमों, वित्तीय प्रोत्साहनों और समर्पित क्षमता-निर्माण पहलों के माध्यम से, भारत ने एक व्यापक पारिस्थितिकी तंत्र बनाया है जो ड्रोन अपनाने और विनिर्माण को गति देता है। ड्रोन नियमों के तहत सरलीकृत अनुपालन, पीएलआई के माध्यम से घरेलू उत्पादन के लिए समर्थन, कम जीएसटी, और डिजिटल स्काई जैसे प्लेटफॉर्म, कौशल विकास और नवाचार कार्यक्रमों के साथ मिलकर, आत्मनिर्भर और भविष्य के लिए तैयार क्षेत्र को बढ़ावा देते हुए सामूहिक रूप से ड्रोन के व्यापक वाणिज्यिक, औद्योगिक और सामाजिक उपयोग को सक्षम कर रहे हैं।\n\nनिष्कर्ष\n\nभारत का ड्रोन पारिस्थितिकी तंत्र पायलट परियोजनाओं से मुख्यधारा, नवाचार-संचालित क्षेत्र में परिवर्तित हो गया है, जो प्रगतिशील नीतियों, नियामक सुविधा और लक्षित वित्तीय प्रोत्साहनों पर आधारित है। महिलाओं के नेतृत्व वाली उद्यमिता, ग्रामीण पहुंच और घरेलू विनिर्माण का समर्थन करने वाली पहल के साथ, सरकार ने एक संरचित ढांचा तैयार किया है जो तकनीकी नवाचार और व्यापक रूप से अपनाने दोनों को प्रोत्साहित करता है। ड्रोन अब महत्वपूर्ण क्षेत्रों - कृषि, भूमि और संपत्ति सर्वेक्षण, बुनियादी ढांचे की निगरानी, ​​​​आपदा मूल्यांकन और सार्वजनिक सेवा वितरण - में शामिल हो गए हैं, जो शासन में दक्षता, पारदर्शिता और सटीकता बढ़ाने की उनकी क्षमता का प्रदर्शन करते हैं।\n\nभविष्य को देखते हुए, स्वदेशी विनिर्माण का निरंतर विस्तार, दूरस्थ पायलटों के लिए कौशल विकास, और राज्य और केंद्रीय कार्यक्रमों के साथ एकीकरण भारत को सामाजिक-आर्थिक सशक्तिकरण, बुनियादी ढांचे की निगरानी और राष्ट्रीय सुरक्षा के लिए ड्रोन का लाभ  की स्थिति में रखता है। बजट आवंटन, नवाचार अनुदान और रणनीतिक तैनाती सहित बढ़ती सरकारी सहायता के साथ, भारत मानव रहित हवाई प्रणालियों में एक वैश्विक नेता बनने के लिए तैयार है, जो एक ऐसे पारिस्थितिकी तंत्र को बढ़ावा देगा जो वाणिज्यिक विकास, तकनीकी आत्मनिर्भरता और समावेशी विकास को संतुलित करता है।\n\nसंदर्भ\n\nप्रेस सूचना ब्यूरो\n\nलोकसभा\n\nराज्य सभा\n\nसूचना एवं प्रसारण मंत्रालय\n\nhttps://mib.gov.in/sites/default/files/2024-09/pdfresizer.com-pdf-resize-3_0.pdf\n\nभारतीय राष्ट्रीय राजमार्ग प्राधिकरण\n\nhttps://nhai.gov.in/nhai/sites/default/files/2020/DCA_29.pdf\n\nनागरिक उड्डयन मंत्रालय\n\nअन्य\n\nहिंदी पीडीएफ फाइल के लिए यहां क्लिक करें\n\n****\n\nपीके/केसी/एनएस\n\n![Press Release Image](https://static.pib.gov.in/WriteReadData/userfiles/image/Screenshot2026-02-17100744EJ20.png)\n\n![Press Release Image](https://static.pib.gov.in/WriteReadData/userfiles/image/Screenshot2026-02-171007522RUB.png)",
    "state": "IndianGovt"
  },
  {
    "title": "Directorate of Education -corrigendum",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/02/17707222924247.pdf",
    "state": "Lakshadweep"
  },
  {
    "title": "Extension of Circular: Filling up of the posts of Junior Accounts Officer on deputation basis at Kavaratti.",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17695855985501.pdf",
    "state": "Lakshadweep"
  },
  {
    "title": "Public auction of the condemned Department Boat LAKTUNA is scheduled to be held on 29-01-2026 at 4:30 pm",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17689992597803.pdf",
    "state": "Lakshadweep"
  },
  {
    "title": "Petition for True-Up for FY 2020-21 & FY 2021-22",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17682821861683.pdf",
    "state": "Lakshadweep"
  },
  {
    "title": "Holiday List for the year 2026",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17681938343951.pdf",
    "state": "Lakshadweep"
  },
  {
    "title": "അറിയിപ്പ് – 2025-26 സാമ്പത്തിക വർഷം മുതൽ 2029-30 സാമ്പത്തിക വർഷം വരെയുള്ള നിയന്ത്രണ കാലയളവിലേക്കുള്ള അംഗീകൃത വൈദ്യുതി താരിഫ് നിരക്കുകൾ",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17613018936616.pdf",
    "state": "Lakshadweep"
  },
  {
    "title": "Public Notice – Approved electricity tariff rates for the control Period from FY 2025-26 to FY 2029-30",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17613016845724.pdf",
    "state": "Lakshadweep"
  },
  {
    "title": "Revision of the Base Year of the Consumer Price Index for Lakshadweep",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/09/17573981928206.pdf",
    "state": "Lakshadweep"
  },
  {
    "title": "Standard Operation Procedure for construction of Deep Sea Fishing Vessel under PMMSY",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/07/17531791215273.pdf",
    "state": "Lakshadweep"
  }
]
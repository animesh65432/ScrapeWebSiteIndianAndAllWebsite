[
  {
    "department": "प्रधानमंत्री कार्यालय",
    "title": "प्रधानमंत्री ने सुभाषितम के माध्यम से सद्गुण, चरित्र, ज्ञान और धन के शाश्वत मूल्यों को रेखांकित किया",
    "link": "https://www.pib.gov.in/PressReleasePage.aspx?PRID=2211988&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने सुभाषितम के माध्यम से सद्गुण, चरित्र, ज्ञान और धन के शाश्वत मूल्यों को रेखांकित किया\n\n**प्रकाशन तिथि:** 07 JAN 2026 8:57AM | PIB Delhi\n**रिलीज़ आईडी:** 2211988\n\n---\n\nप्रधानमंत्री श्री नरेन्‍द्र मोदी ने आज भारतीय परंपरा के शाश्‍वत ज्ञान पर विचार करते हुए उन मूल्यों को रेखांकित किया जो राष्ट्रीय जीवन और व्यक्तिगत आचरण का मार्गदर्शन करते रहते हैं।\n\nप्रधानमंत्री ने बल देकर कहा कि सच्ची सुंदरता सद्गुणों से निखरती है, वंश चरित्र से गौरवान्वित होता है, ज्ञान का मूल्य सफलता में निहित है और धन का अर्थ जिम्मेदारीपूर्ण आनंद है। उन्होंने कहा कि ये मूल्य न केवल शाश्वत हैं बल्कि समकालीन समाज में भी अत्यंत प्रासंगिक हैं। ये भारत की प्रगति, जिम्मेदारी और सद्भाव की सामूहिक यात्रा की दिशा में मार्गदर्शन करते हैं।\n\nश्री मोदी ने एक्‍स पर एक संस्कृत श्लोक साझा करते हुए लिखा:\n\n“गुणो भूषयते रूपं शीलं भूषयते कुलम्।\n\nसिद्धिर्भूषयते विद्यां भोगो भूषयते धनम्॥”\n\n****\n\nपीके/केसी/एसकेजे/जीआरएस",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री ने भारतीय तटरक्षक पोत (आईसीजीएस) ‘समुद्र प्रताप’ की कमीशनिंग की सराहना की",
    "link": "https://www.pib.gov.in/PressReleasePage.aspx?PRID=2211984&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने भारतीय तटरक्षक पोत (आईसीजीएस) ‘समुद्र प्रताप’ की कमीशनिंग की सराहना की\n\n**प्रकाशन तिथि:** 07 JAN 2026 8:54AM | PIB Delhi\n**रिलीज़ आईडी:** 2211984\n\n---\n\nप्रधानमंत्री श्री नरेंद्र मोदी ने भारतीय तटरक्षक पोत (आईसीजीएस) ‘समुद्र प्रताप’ की कमीशनिंग को भारत के समुद्री सफ़र में एक महत्वपूर्ण उपलब्धि बताया। उन्होंने कहा कि इस उन्नत पोत का बेड़े में शामिल होना अनेक कारणों से उल्लेखनीय है।\n\nप्रधानमंत्री ने कहा कि यह कमीशनिंग रक्षा और समुद्री क्षमताओं के क्षेत्र में देश केआत्मनिर्भर भारतके विज़न को और सुदृढ़ करती है। उन्होंने यह भी उल्लेख किया कि इससे देश की सुरक्षा व्यवस्था को मजबूती मिलती है, तटीय निगरानी सशक्त होती है और भारत के व्यापक समुद्री हितों की सुरक्षा सुनिश्चित होती है। साथ ही, इसमें पर्यावरण-अनुकूल संचालन सुनिश्चित करने के लिए आधुनिक प्रौद्योगिकियों के समावेशन से स्‍थायित्‍व के प्रति मजबूत प्रतिबद्धता भी परिलक्षित होती है।\n\nएक्‍स पर श्री राजनाथ सिंह की एक पोस्ट का जवाब देते हुए श्री मोदी ने लिखा:\n\n“भारतीय तटरक्षक पोत (आईसीजीएस) ‘समुद्र प्रताप’ की कमीशनिंग हमारे आत्मनिर्भरता के दृष्टिकोण को मजबूती देने, हमारी सुरक्षा व्यवस्था को सुदृढ़ करने और स्‍थायित्‍व के प्रति हमारी वचनबद्धता को प्रतिबिंबित करने आदि सहित अनेक कारणों से उल्लेखनीय है।@IndiaCoastGuard”\n\nपीके/केसी/पीके",
    "state": "IndianGovt"
  },
  {
    "department": "जल शक्ति मंत्रालय",
    "title": "केंद्रीय जल शक्ति मंत्री सी.आर. पाटिल ने स्वच्छ भारत मिशन-ग्रामीण के अंतर्गत मल कीचड़ प्रबंधन के नवोन्‍मेषी मॉडलों पर राज्यों और केंद्र शासित प्रदेशों के साथ परस्‍पर बातचीत की",
    "link": "https://www.pib.gov.in/PressReleasePage.aspx?PRID=2212049&reg=3&lang=2",
    "content": "**जल शक्ति मंत्रालय**\n\n# केंद्रीय जल शक्ति मंत्री सी.आर. पाटिल ने स्वच्छ भारत मिशन-ग्रामीण के अंतर्गत मल कीचड़ प्रबंधन के नवोन्‍मेषी मॉडलों पर राज्यों और केंद्र शासित प्रदेशों के साथ परस्‍पर बातचीत की\n\n## जल शक्ति मंत्री सी.आर. पाटिल ने स्वच्छ भारत मिशन-ग्रामीण के तहत समुदाय-आधारित एफएसएम पहलों की सराहना और व्यापक तथा टिकाऊ ग्रामीण स्वच्छता समाधानों की अपील की\n\n**प्रकाशन तिथि:** 07 JAN 2026 11:16AM | PIB Delhi\n**रिलीज़ आईडी:** 2212049\n\n---\n\nजल शक्ति मंत्रालय ने6जनवरी2026को राज्यों/केंद्र शासित प्रदेशों के विभिन्न जिलों के साथ स्वच्छ भारत मिशन (ग्रामीण) के तहत देश में लागू किए जा रहे मल कीचड़ प्रबंधन (एफएसएम) के विभिन्न मॉडलों पर चर्चा करने के लिए एक वर्चुअल संवादकाआयोजन किया।\n\nइस संवाद की अध्यक्षता माननीय केंद्रीय जल शक्ति मंत्री श्री सी.आर. पाटिल ने की। जल शक्ति राज्य मंत्री श्री वी. सोमन्ना,पेयजल एवं स्वच्छता विभाग के सचिव श्री अशोक के.के. मीना और संयुक्त सचिव एवं मिशन निदेशक (स्वच्छ भारत मिशन-ग्रामीण) सुश्री ऐश्वर्या सिंह ने इस संवाद में भाग लिया। जिला कलेक्टर,जिला पंचायत प्रमुख,स्वयं सहायता समूह के सदस्य,पंचायत सदस्य,राज्य मिशन निदेशक और राज्यों/केंद्र शासित प्रदेशों के नोडल विभागों के वरिष्ठ अधिकारी वर्चुअल माध्यम से इसमें शामिल हुए।\n\n![https://static.pib.gov.in/WriteReadData/userfiles/image/image001K81T.jpg](https://static.pib.gov.in/WriteReadData/userfiles/image/image001K81T.jpg)\n\nइस संवाद का उद्देश्य संपूर्ण स्वच्छता मूल्य श्रृंखला पर ध्यान केंद्रित करते हुए देश के विभिन्न हिस्सों से सफल और विस्तार योग्य एफएसएम मॉडल साझा करना,एफएसएम के विभिन्न पहलुओं पर राज्यों/केंद्र शासित प्रदेशों और जिलों के बीच आपसी ज्ञानवर्धन को मजबूत करना और शौचालय निर्माण से परे सुरक्षित स्वच्छता प्रणालियों के महत्व को सुदृढ़ करना था।\n\nगुजरात,सिक्किम,मध्य प्रदेश,कर्नाटक,ओडिशा,लद्दाख और त्रिपुरा के प्रतिनिधियों ने अपने जमीनी अनुभव साझा किए और अपने-अपने मॉडल प्रस्तुत किए। इनमें इन-सीटू उपचार मॉडल,सामुदायिक समाधान,स्वयं सहायता समूहों और पंचायतों के साथ मिलकर प्रभावी संचालन एवं रखरखाव सुनिश्चित करने के उपाय,मल कीचड़ उपचार संयंत्रों (एफएसटीपी) की स्थिरता सुनिश्चित करना और एफएसएम के लिए शहरी-ग्रामीण संपर्क स्थापित करना शामिल था। उपचारित मल कीचड़ और अपशिष्ट जल के सुरक्षित संग्रहण,परिवहन,उपचार और पुन: उपयोग के लिए किए गए प्रयासों पर चर्चा की गई। कई मॉडलों ने स्वच्छता सुनिश्चित करने के साथ-साथ सामुदायिक स्तर पर रोजगार सृजन के अवसर भी प्रदान किए।\n\nइस संवाद के दौरान,राज्यों ने देश भर से कई नवोन्मेषी और विस्तार योग्य खाद्य स्वच्छता मॉडल प्रस्तुत किए। एक उल्लेखनीय उदाहरण ओडिशा के खुर्दा जिले से आया,जहाँ एक ट्रांसजेंडर-आधारित स्वयं सहायता समूह अपने खाद्य स्वच्छता संयंत्र (एफएसटीपी) के संचालन और रखरखाव का कार्य कर रहा है। यह पहल दर्शाती है कि स्वच्छता सेवा वितरण समावेशी और टिकाऊ होने के साथ-साथ ट्रांसजेंडर समुदाय के सदस्यों के लिए सम्मानजनक आजीविका के अवसर भी सृजित कर सकता है। यह मॉडल आवश्यक सेवाओं तक समान पहुंच को बढ़ावा देने,सामाजिक समावेश को प्रोत्साहित करने और हाशिए पर पड़े समूहों के आर्थिक सशक्तिकरण को सुदृढ़ करने में समुदाय-आधारित उद्यमों की शक्ति को उजागर करता है।\n\nअन्य एफएसएम मॉडलों में शामिल हैं : गुजरात के दांग जिले के दूरस्थ जनजातीय क्षेत्रों में दोहरे गड्ढे वाले शौचालयों का व्‍यापक स्‍तर पर अनुकूलन;सिक्किम के मंगन जिले में एकल गड्ढे वाले शौचालयों को दोहरे गड्ढे वाले शौचालयों में परिवर्तित करने के लिए किए गए केंद्रित प्रयास,जिससे दूरस्थ,पहाड़ी क्षेत्रों में एफएसएम अनुपालन सुनिश्चित हो सके;मध्य प्रदेश के इंदौर जिले के कालीबिल्लोद ग्राम पंचायत में भारत का पहला ग्रामीण एफएसटीपी (उपचारित अपशिष्ट जल उपचार संयंत्र) जहां वित्तीय संसाधनों को बढ़ाने के लिए एमआरएफ (मल्टीरल रिसोर्स प्लांट) के साथ-साथ उपचारित अपशिष्ट जल में मत्स्य पालन का एक अभिनव प्रयोग किया जा रहा है;कर्नाटक के दक्षिण कन्नड़ जिले का क्लस्टर-आधारित एफएसटीपी मॉडल जिसमें संचालन और रखरखाव में स्वयं सहायता समूहों की मजबूत भागीदारी है;लद्दाख के लेह जिले की अत्यधिक ठंड,शुष्क और उच्च ऊंचाई वाली परिस्थितियों में बनाए जा रहे इकोसैन शौचालय और त्रिपुरा के गोमती जिले में सार्वजनिक कार्यक्रमों,सामुदायिक सभाओं और मेलों के लिए मोबाइल बायो-शौचालयों की तैनाती,जिसका प्रबंधन आत्मनिर्भर,स्थानीय स्वयं सहायता समूह के नेतृत्व में संचालन और रखरखाव के माध्यम से किया जा रहा है।\n\nइस संवाद में उन समुदायों के सदस्य भी शामिल थे,जो जमीनी स्तर पर इन मॉडलों को प्रत्यक्ष रूप से लागू कर रहे हैं और जिन्होंने जल शक्ति मंत्री श्री सी.आर. पाटिल से अपने जमीनी अनुभवों के बारे में बात की। प्रतिभागियों की स्थानीय भाषाओं में बातचीत को भी प्रोत्साहित किया गया,जिससे वे सहज हुए और उत्साहपूर्वक अपने अनुभव साझा किए।\n\nजल शक्ति मंत्री श्री सी.आर. पाटिल ने स्वच्छ भारत अभियान में योगदान देने वाले और साथ ही आय एवं आजीविका के अवसर सृजित करने वाले अभिनव मॉडल प्रदर्शित करने के लिए प्रतिभागियों की सराहना की। उन्होंने कहा कि इनमें से कई पहलें दुर्गम भौगोलिक क्षेत्रों में लागू की गई हैं,जो यह साबित करती हैं कि चुनौतीपूर्ण परिस्थितियां स्थायी समाधानों को जन्म देती हैं। उन्होंने रेखांकित किया कि एफएसएम सतत ग्रामीण स्वच्छता का एक महत्वपूर्ण घटक है और संपूर्ण स्वच्छता सुनिश्चित करने के साथ-साथ जन स्वास्थ्य और स्वच्छ पर्यावरण की सुरक्षा के लिए भी आवश्यक है। उन्होंने इस बात पर बल दिया कि एफएसएम समाधानों को व्यवहार्य,समावेशी और दीर्घकालिक बनाने के लिए सामुदायिक भागीदारी,स्वयं सहायता समूहों,पंचायतों और विभिन्न हितधारकों की सहभागिता और संदर्भ-विशिष्ट,आवश्यकता-आधारित और उपयुक्त प्रौद्योगिकियों को अपनाना अनिवार्य है। उन्होंने कहा कि प्रधानमंत्री श्री नरेन्‍द्र मोदी के दूरदर्शी नेतृत्व में,स्वच्छता के लिए राष्ट्रव्यापी आंदोलन ने अभूतपूर्व गति प्राप्त की है,जिससे गांधीजी का स्वच्छता और जनभागीदारी का सच्चा संदेश देश के कोने-कोने तक पहुंचा है।\n\nमंत्रालय ने एसबीएम (जी) के तहत ग्रामीण भारत में एफएसएम के लिए राज्यों और केंद्र शासित प्रदेशों द्वारा किए जा रहे कार्यों को मजबूत करने की अपनी प्रतिबद्धता को दोहराया,जिसमें तकनीकी सहायता,क्षमता निर्माण और राज्यों तथा केंद्र शासित प्रदेशों द्वारा विकसित नवोन्‍मेषी,समुदाय-केन्द्रित और समावेशी मॉडलों को बढ़ावा देना शामिल है।\n\n****\n\nपीके/केसी/एसकेजे/जीआरएस\n\n![Press Release Image](https://static.pib.gov.in/WriteReadData/userfiles/image/image002K1II.png)\n\n![https://static.pib.gov.in/WriteReadData/userfiles/image/image0037V2A.png](https://static.pib.gov.in/WriteReadData/userfiles/image/image0037V2A.png)",
    "state": "IndianGovt"
  },
  {
    "department": "वस्‍त्र मंत्रालय",
    "title": "राष्ट्रीय वस्त्र मंत्रियों का सम्मेलन गुवाहाटी में कल से आरंभ होगा",
    "link": "https://www.pib.gov.in/PressReleasePage.aspx?PRID=2211999&reg=3&lang=2",
    "content": "**वस्‍त्र मंत्रालय**\n\n# राष्ट्रीय वस्त्र मंत्रियों का सम्मेलन गुवाहाटी में कल से आरंभ होगा\n\n## यह सम्मेलन 2030 तक भारत को वैश्विक वस्त्र हब बनाने के उद्देश्य से नीति, निवेश और नवोन्मे्षण पर विचार-विमर्श करेगा\n\n**प्रकाशन तिथि:** 07 JAN 2026 10:06AM | PIB Delhi\n**रिलीज़ आईडी:** 2211999\n\n---\n\nवस्त्र मंत्रालय द्वाराअसम सरकार के सहयोग सेआयोजित राष्ट्रीय वस्त्र मंत्रियों का सम्मेलन2026कल, 8जनवरी से असम के गुवाहाटी में आरंभ होगा। दो दिवसीय सम्मेलन की थीम“भारतकावस्त्रउद्योग: विकास,विरासत और नवाचार का संगम”है। इसमें देश भर के राज्यों और केंद्र शासित प्रदेशों के वस्त्र मंत्री और वरिष्ठ अधिकारी भाग लेंगे।\n\nदो दिवसीय सम्मेलन का उद्देश्य वस्त्र क्षेत्र में नीति,निवेश,स्थिरता,निर्यात,अवसंरचना विकास और प्रौद्योगिकीय उन्नति पर विचार-विमर्श के लिए एक मंच प्रदान करना है। यह सम्मेलन भारत को2030तक वैश्विक वस्त्र विनिर्माण हब के रूप में स्थापित करने के सरकार के विजन के साथ संयोजित है। इसमें निर्यात को बढ़ावा देने,रोजगार सृजन और समावेशी विकास पर विशेष बल दिया गया है,जो \"विकास भी,विरासत भी\" के आदर्शों के अनुरूप है।\n\n8जनवरी2026को होने वाले उद्घाटन सत्र में केंद्रीय वस्त्र मंत्री श्री गिरिराज सिंह,असम के मुख्यमंत्री डॉ. हिमंता बिस्वा सरमा,वस्त्र राज्य मंत्री श्री पबित्रा मार्गेरिटा और अन्य गणमान्य व्यक्ति उपस्थित रहेंगे।उद्घाटन सत्र में भारत की वस्त्र उद्योग की शक्ति,नवोन्‍मेषण और समृद्ध विरासत को प्रदर्शित करने वाली एक प्रदर्शनी और पवेलियन का भी उद्घाटन किया जाएगा।\n\nसम्मेलन में अवसंरचना और निवेश,भारत के वस्त्र निर्यात का विस्तार,कच्चा माल और रेशे,टेक्निकल टेक्‍सटाइल और न्‍यू-एज फाइबरतथा हथकरघा और हस्तशिल्प का संरक्षण और संवर्धन जैसे प्रमुख क्षेत्रों को कवर करने वाले सत्र आयोजित किए जाएंगे। प्रधानमंत्री मेगा इंटीग्रेटेड टेक्सटाइल रीजन्स एंड अपैरल (पीएम मित्रा) पार्क,स्थिरता और पर्यावरण अनुपालन,टेक्निकल टेक्‍सटाइल,नवाचार और एकीकृत मूल्य-श्रृंखला विकास जैसी प्रमुख पहलों पर विशेष ध्यान दिया जाएगा।\n\nदेश भर के राज्यों और केंद्र शासित प्रदेशों के मंत्रियों और अधिकारियों के भाग लेने और विभिन्न क्षेत्रों और जिलों में कपड़ा मूल्य श्रृंखला को सुदृढ़ करने के उद्देश्य से सर्वोत्तम कार्य-प्रणालियों,चुनौतियों और नीतिगत सुझावों को साझा करने की उम्मीद है।\n\nभारत के उत्तर-पूर्वी क्षेत्र के वस्त्र क्षेत्र को सुदृढ़ और सशक्त बनाने पर भी एक सम्मेलन8जनवरी2026को आयोजित किया जाएगा,जिसमें उत्तर-पूर्वी राज्यों के वस्त्र मंत्री,संसद सदस्य और केंद्र एवं राज्य सरकारों के वरिष्ठ अधिकारी भाग लेंगे। इस सम्मेलन का मुख्य उद्देश्यउत्तर-पूर्व के रेशम,हथकरघा,हस्तशिल्प और बांस आधारित वस्त्रों की क्षमता को उजागर करना है,जिसमेंएरी,मूगा और शहतूत रेशम,महिला केन्द्रित उद्यम,ब्रांडिंग और बाजार पहुंचपर विशेष जोर दिया जाएगा।\n\nराष्ट्रीय वस्त्र मंत्रियों के सम्मेलन सेकेंद्र-राज्य सहयोग में सुदृढ़ता आनेऔर प्रतिस्पर्धी,टिकाऊ और समावेशी वस्त्र सेक्‍टर के लिए एक स्पष्ट रूपरेखा तैयार होने की उम्मीद है।\n\n****\n\nपीके/केसी/एसकेजे/जीआरएस",
    "state": "IndianGovt"
  },
  {
    "title": "CIRCULAR:-Checklist for Medical Reimbursement Claims.",
    "pdf_link": "https://cdnbbsr.s3waas.gov.in/s395192c98732387165bf8e396c0f2dad2/uploads/2026/01/202601071829784330.pdf",
    "state": "Ladakh"
  }
]
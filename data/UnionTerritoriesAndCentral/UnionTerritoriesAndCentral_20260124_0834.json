[
  {
    "department": "प्रधानमंत्री कार्यालय",
    "title": "रोजगार मेले के तहत नियुक्ति पत्र वितरण के दौरान प्रधानमंत्री के  संबोधन का मूल पाठ",
    "link": "https://www.pib.gov.in/PressReleasePage.aspx?PRID=2218047&reg=3&lang=2",
    "content": "**प्रधानमंत्री कार्यालय**\n\n# रोजगार मेले के तहत नियुक्ति पत्र वितरण के दौरान प्रधानमंत्री के  संबोधन का मूल पाठ\n\n**प्रकाशन तिथि:** 24 JAN 2026 12:36PM | PIB Delhi\n**रिलीज़ आईडी:** 2218047\n\n---\n\nसभी युवा साथियों, आप सबको मेरा नमस्कार! साल 2026 का आरंभ, आपके जीवन में नई खुशियों का आरंभ कर रहा है। इसके साथ ही जब वसंत पंचमी कल ही गई है, तो आपके जीवन में भी ये नई वसंत का आरंभ हो रहा है। आपको ये समय, संविधान के प्रति अपने दायित्वों से भी जोड़ रहा है। संयोग से इस समय देश में गणतंत्र का महापर्व चल रहा है। कल 23 जनवरी को हमने नेताजी सुभाष की जयंती पर पराक्रम दिवस मनाया, और अब कल 25 जनवरी को राष्ट्रीय मतदाता दिवस है,  फिर उसके बाद 26 जनवरी को गणतंत्र दिवस है। आज का दिन भी विशेष है। आज के ही दिन हमारे संविधान ने ‘जन गण मन’ को राष्ट्रीय गान और ‘वंदे मातरम’ को राष्ट्रीय गीत के रूप में अपनाया था। आज के इस महत्वपूर्ण दिन, देश के इकसठ हज़ार से ज्यादा नौजवान जीवन की नई शुरुआत कर रहे हैं। आज आप सबको सरकारी सेवाओं के नियुक्ति पत्र मिल रहे हैं, ये एक तरह से Nation Building का Invitation Letter है। ये विकसित भारत के निर्माण को गति देने का संकल्प पत्र है। आप में बहुत सारे साथी,  देश की सुरक्षा को मज़बूत करेंगे, हमारे एजुकेशन और हेल्थकेयर इकोसिस्टम को और सशक्त करेंगे, कई साथी वित्तीय सेवाओं और एनर्जी सिक्योरिटी को मज़बूती देंगे, तो कई युवा हमारी सरकारी कंपनियों की ग्रोथ में महत्वपूर्ण भूमिका निभाएंगे। मैं आप सभी युवाओं को बहुत-बहुत बधाई और शुभकामनाएं देता हूं।\n\nसाथियों,\n\nयुवाओं को कौशल से जोड़ना और उन्हें रोजगार-स्वरोजगार के अवसर देना, ये हमारी सरकार की प्राथमिकता रही है। सरकारी भर्तियों को भी कैसे मिशन मोड पर किया जाए, इसके लिए रोज़गार मेले की शुरुआत की गई थी। बीते वर्षों में रोज़गार मेला एक इंस्टीट्यूशन बन गया है। इसके जरिए लाखों युवाओं को सरकार के अलग-अलग विभागों में नियुक्ति पत्र मिल चुके हैं। इसी मिशन का और विस्तार करते हुए, आज देश के चालीस से अधिक स्थानों पर ये रोजगार मेला चल रहा है। इन सभी स्थानों पर मौजूद युवाओं का मैं विशेष तौर पर अभिनंदन करता हूं।\n\nसाथियों,\n\nआज भारत, दुनिया के सबसे युवा देशों में से एक है। हमारी सरकार का निरंतर प्रयास है कि भारत की युवाशक्ति के लिए देश-दुनिया में नए-नए अवसर बनें। आज भारत सरकार, अनेक देशों से ट्रेड और मोबिलिटी एग्रीमेंट कर रही है। ये ट्रेड एग्रीमेंट भारत के युवाओं के लिए अनेकों नए अवसर लेकर आ रहे हैं।\n\nसाथियों,\n\nबीते समय में भारत ने आधुनिक इंफ्रास्ट्रक्चर के लिए अभूतपूर्व निवेश किया है। इससे कंस्ट्रक्शन से जुड़े हर सेक्टर में रोजगार बहुत बढ़े हैं। भारत के स्टार्ट-अप इकोसिस्टम का दायरा भी तेज़ गति से आगे बढ़ रहा है। आज देश में करीब दो लाख रजिस्टर्ड स्टार्ट-अप हैं। इनमें इक्कीस लाख से ज्यादा युवा काम कर रहे हैं। इसी प्रकार, डिजिटल इंडिया ने, एक नई इकॉनॉमी को विस्तार दिया है। एनिमेशन, डिजिटल मीडिया, ऐसे अनेक क्षेत्रों में भारत एक ग्लोबल हब बनता जा रहा है। भारत की क्रिएटर इकॉनॉमी बहुत तेज़ गति से ग्रो कर रही है, इसमें भी युवाओं को नई-नई अपॉरचुनिटीज मिल रही हैं।\n\nमेरे युवा साथियों,\n\nआज भारत पर जिस तरह दुनिया का भरोसा बढ़ रहा है, वो भी युवाओं के लिए अनेक नई संभावनाएं बना रहा है। भारत दुनिया की एकमात्र बड़ी इकॉनॉमी है, जिसने एक दशक में GDP को डबल किया है। आज दुनिया के सौ से अधिक देश, भारत में FDI के जरिए निवेश कर रहे हैं। वर्ष 2014 से पहले के दस वर्षों की तुलना में भारत में ढाई गुना से अधिक FDI आया है। और ज्यादा विदेशी निवेश का अर्थ है, भारत के युवाओं के लिए रोजगार के अनगिनत अवसर।\n\nसाथियों,\n\nआज भारत एक बड़ी मैन्युफेक्चरिंग पावर बनता जा रहा है। Electronics, दवाएं और वैक्सीन, डिफेंस, ऑटो, ऐसे अनेक सेक्टर्स में भारत के प्रोडक्शन और एक्सपोर्ट,  दोनों में अभूतपूर्व वृद्धि हो रही है। 2014 के बाद से भारत की electronics manufacturing में छह गुना वृद्धि हुई है, छह गुना। आज ये 11 लाख करोड़ रुपए से अधिक की इंडस्ट्री है। हमारा इलेक्ट्रॉनिक्स एक्सपोर्ट भी चार लाख करोड़ रुपए को पार कर चुका है। भारत की ऑटो इंडस्ट्री भी सबसे तेजी से ग्रो करने वाले सेक्टर्स में से एक बन गई है। वर्ष 2025 में टू-व्हीलर की बिक्री दो करोड़ के पार पहुंच चुकी है। ये दिखाता है कि देश के लोगों की खरीद शक्ति बढ़ी है, इनकम टैक्स और GST कम होने से उन्हें अनेक लाभ हुए हैं, ऐसे अनेक उदाहरण हैं, जो बताते हैं कि देश में बड़ी संख्या में रोजगार का निर्माण हो रहा है।\n\nसाथियों,\n\nआज के इस आयोजन में 8 हजार से ज्यादा बेटियों को भी नियुक्ति पत्र मिले हैं। बीते 11 वर्षों में, देश की वर्कफोर्स में वीमेन पार्टिसिपेशन में करीब-करीब दोगुनी बढ़ोतरी हुई है। सरकार की मुद्रा और स्टार्ट अप इंडिया जैसी योजनाओं का, बहुत बड़ा फायदा हमारी बेटियों को हुआ है। महिला स्व-रोजगार की दर में करीब 15 परसेंट की बढ़ोतरी हुई है। अगर मैं स्टार्ट अप्स और MSMEs की बात करूं, तो आज बहुत बड़ी संख्या में वीमेन डायरेक्टर, वीमेन फाउंडर्स हैं। हमारा जो को-ऑपरेटिव सेक्टर है, जो हमारे सेल्फ हेल्प ग्रुप्स गांवों में काम कर रहे हैं, उनमें बहुत बड़ी संख्या में महिलाएं नेतृत्व कर रही हैं।\n\nसाथियों,\n\nआज देश रिफॉर्म एक्सप्रेस पर चल पड़ा है। इसका उद्देश्य, देश में जीवन और कारोबार, दोनों को आसान बनाने का है। GST में नेक्स्ट जेनरेशन रिफॉर्म्स का सभी को फायदा हुआ है। इससे, हमारे युवा आंत्रप्रन्योर्स को लाभ हो रहा है, हमारे MSMEs को फायदा हो रहा है। हाल में देश ने ऐतिहासिक लेबर रिफॉर्म्स लागू किए हैं। इससे, श्रमिकों, कर्मचारियों और बिजनेस, सबको फायदा होगा। नए लेबर कोड्स ने, श्रमिकों के लिए, कर्मचारियों के लिए, सामाजिक सुरक्षा का दायरा और सशक्त किया है।\n\nसाथियों,\n\nआज जब रिफॉर्म एक्सप्रेस की चर्चा हर तरफ हो रही है, तो मैं आपको भी इसी विषय में एक काम सौंपना चाहता हूं। आप याद कीजिए, बीते पांच-सात साल में कब-कब आपका सरकार से किसी न किसी रूप में संपर्क हुआ है? कहीं किसी सरकारी दफ्तर में काम पड़ा हो, किसी और माध्यम से संवाद हुआ हो और आपको इसमें परेशानी हुई हो, कुछ कमी महसूस हुई हो, आपको कुछ न कुछ खटका हो,  जरा ऐसी बातों को याद करिए। अब आपको तय करना है, कि जिन बातों ने आपको परेशान किया, कभी आपके माता पिता को परेशान किया, कभी आपके यार दोस्तों को परेशान किया, और वो जो आपको अखरता था, बुरा लगता था, गुस्सा आता था,  अब वो कठिनाइयां, आपके अपने कार्यकाल में आप दूसरे नागरिकों को नहीं होने देंगे। आपको भी सरकार का हिस्सा होने के नाते, अपने स्तर पर छोटे-छोटे रिफॉर्म करने होंगे। इस अप्रोच को लेकर के आपको आगे बढ़ना है, ताकि ज्यादा से ज्यादा लोगों का भला हो। Ease  of living, Ease of doing business, इसको ताकत देने का काम, जितनी नीति से होता है, उससे ज्यादा स्थानीय स्तर पर काम करने वाले सरकारी कर्मचारी की नीयत से होता है। आपको एक और बात याद रखनी है। तेज़ी से बदलती टेक्नॉलॉजी के इस दौर में, देश की ज़रूरतें और प्राथमिकताएं भी तेज़ी से बदल रही हैं। इस तेज़ बदलाव के साथ आपको खुद को भी अपग्रेड करते रहना है। आप iGOT कर्मयोगी जैसे प्लेटफॉर्म का जरूर सदुपयोग करें। मुझे खुशी है कि इतने कम समय में, करीब डेढ़ करोड़ सरकारी कर्मचारी iGOT के इस प्लेटफॉर्म से जुड़कर खुद को नए सिरे से ट्रेन कर रहे हैं, Empower कर रहे हैं।\n\nसाथियों,\n\nचाहे प्रधानमंत्री हो, या सरकार का छोटा सा सेवक, हम सब सेवक हैं और हम सबका एक मंत्र समान है, उसमें न कोई ऊपर है, न कोई दाएं बाएं है, और हम सबके लिए, मेरे लिए भी और आपके लिए भी मंत्र कौन सा है- ‘’नागरिक देवो भव’’ ‘’नागरिक देवो भव’’ के मंत्र के साथ हमें काम करना है, आप भी करते रहिए, एक बार फिर आपके जीवन में ये जो नई वसंत आई है, ये नया जीवन का युग शुरू हो रहा है और आप ही के माध्यम से 2047 में विकसित भारत बनने वाला है। आपको मेरी तरफ से बहुत-बहुत शुभकामनाएं। बहुत-बहुत धन्यवाद।\n\nMJPS/SS/AK/DK",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री श्री नरेन्‍द्र मोदी ने वीडियो कॉन्फ्रेंसिंग के माध्यम से 18वें रोजगार मेले को संबोधित किया",
    "link": "https://www.pib.gov.in/PressReleasePage.aspx?PRID=2218061&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री श्री नरेन्‍द्र मोदी ने वीडियो कॉन्फ्रेंसिंग के माध्यम से 18वें रोजगार मेले को संबोधित किया\n\n## बीते वर्षों में, रोजगार मेला एक संस्था बन गया है और इसके जरिए लाखों युवाओं को सरकार के अलग-अलग विभागों में नियुक्ति पत्र मिल चुके हैं: प्रधानमंत्रीआज, भारत दुनिया के सबसे युवा देशों में से एक है; हमारी सरकार का निरंतर प्रयास है कि भारत की युवाशक्ति के लिए देश-दुनिया में नए-नए अवसर बनें: प्रधानमंत्रीआज, भारत सरकार कई देशों के साथ व्यापार और आवागमन समझौते कर रही है जो देश के युवाओं के लिए अनेकों नए अवसर लेकर आ रहे हैं: प्रधानमंत्रीआज, देश रिफॉर्म एक्सप्रेस पर चल पड़ा है, इसका उद्देश्य देश में जीवन और कारोबार दोनों को आसान बनाने का है: प्रधानमंत्री\n\n**प्रकाशन तिथि:** 24 JAN 2026 12:12PM | PIB Delhi\n**रिलीज़ आईडी:** 2218061\n\n---\n\nप्रधानमंत्री श्री नरेन्‍द्र मोदी ने आज वीडियो कॉन्फ्रेंसिंग के माध्यम से 18वें रोजगार मेले को संबोधित किया। इस अवसर पर अपने संबोधन में श्री मोदी ने कहा कि वर्ष 2026 की शुरुआत लोगों के जीवन में नई खुशियां लेकर हुई है और साथ ही नागरिकों को उनके संवैधानिक कर्तव्यों से भी जोड़ा है। उन्होंने इस बात पर जोर दिया कि यह समय गणतंत्र दिवस के भव्य उत्सव के साथ मेल खाता है। श्री मोदी ने याद दिलाया कि 23 जनवरी को राष्ट्र ने नेताजी सुभाष चंद्र बोस की जयंती पर पराक्रम दिवस मनाया था और कल, 25 जनवरी को राष्ट्रीय मतदाता दिवस और उसके बाद गणतंत्र दिवस मनाया जाएगा। प्रधानमंत्री ने जोर देकर कहा कि आज का दिन इसलिए भी विशेष है, क्योंकि इसी दिन संविधान ने 'जन गण मन' को राष्ट्रगान और 'वंदे मातरम' को राष्ट्रगीत के रूप में अपनाया था। उन्होंने इस बात पर बल दिया कि इस महत्वपूर्ण दिन पर 61 हजार से अधिक युवा सरकारी सेवाओं के लिए नियुक्ति पत्र प्राप्त करके अपने जीवन का एक नया अध्याय शुरू कर रहे हैं। श्री मोदी ने इन नियुक्ति पत्रों को राष्ट्र निर्माण का निमंत्रण और विकसित भारत के निर्माण में तेजी लाने का संकल्प बताया। उन्होंने कहा कि अनेक युवा राष्ट्रीय सुरक्षा को मजबूत करेंगे, शिक्षा और स्वास्थ्य सेवा व्यवस्था को सशक्त बनाएंगे, वित्तीय सेवाओं और ऊर्जा सुरक्षा को सुदृढ़ करेंगे और सार्वजनिक क्षेत्र के उद्यमों के विकास में महत्वपूर्ण भूमिका निभाएंगे। प्रधानमंत्री ने सभी युवाओं को हार्दिक बधाई और शुभकामनाएं दीं।\n\nश्री मोदी ने इस बात पर जोर देते हुए कहा कि युवाओं को कौशल से जोड़ना और उन्हें रोजगार एवं स्वरोजगार के अवसर प्रदान करना सरकार की प्राथमिकता रही है। उन्होंने कहा कि सरकारी भर्तियों को मिशन मोड में लाने के लिए रोजगार मेला शुरू किया गया था, जो वर्षों से एक संस्था बन चुका है। इस पहल के माध्यम से लाखों युवाओं को विभिन्न सरकारी विभागों में नियुक्ति पत्र प्राप्त हुए हैं। इस मिशन को आगे बढ़ाते हुए श्री मोदी ने बताया कि आज रोजगार मेला देश भर में चालीस से अधिक स्थानों पर आयोजित किया जा रहा है और उन्होंने इन सभी स्थानों पर उपस्थित युवाओं को विशेष रूप से बधाई दी।\n\nप्रधानमंत्री ने जोर देते हुए कहा, “भारत आज विश्व के सबसे युवा देशों में से एक है, और सरकार घरेलू और वैश्विक स्तर पर युवाओं के लिए नए अवसर पैदा करने के लिए लगातार प्रयासरत है।” उन्होंने बताया कि भारत सरकार कई देशों के साथ व्यापार और आवागमन संबंधी समझौते कर रही है, जिससे युवा भारतीयों के लिए अनगिनत नए अवसर खुल रहे हैं।\n\nश्री मोदी ने बताया कि हाल के समय में भारत ने आधुनिक इन्फ्रास्‍ट्रक्‍चर में अभूतपूर्व निवेश किया है, जिससे निर्माण संबंधी क्षेत्रों में रोजगार में वृद्धि हुई है। उन्होंने कहा कि भारत का स्टार्टअप इकोसिस्टम तेजी से विस्तार कर रहा है, जिसमें लगभग दो लाख पंजीकृत स्टार्टअप इक्कीस लाख से अधिक युवाओं को रोजगार दे रहे हैं। उन्होंने यह भी कहा कि डिजिटल इंडिया ने एक नई अर्थव्यवस्था को जन्म दिया हैऔर भारत एनिमेशन, डिजिटल मीडिया तथा कई अन्य क्षेत्रों में वैश्विक केंद्र के रूप में उभर रहा है। प्रधानमंत्री ने इस बात पर जोर दिया कि भारत की रचनात्मक अर्थव्यवस्था तेजी से बढ़ रही है, जिससे युवाओं को नए अवसर मिल रहे हैं।\n\nश्री मोदी ने इस बात पर जोर देते हुए कहा कि भारत पर बढ़ता वैश्विक विश्वास युवाओं के लिए नए अवसर पैदा कर रहा है। उन्होंने यह भी बताया कि भारत विश्व की एकमात्र ऐसी प्रमुख अर्थव्यवस्था है जिसने एक दशक में अपनी जीडीपी दोगुनी कर ली है और आज सौ से अधिक देश प्रत्यक्ष विदेशी निवेश के माध्यम से भारत में निवेश कर रहे हैं। उन्होंने कहा कि 2014 से पहले के दशक की तुलना में भारत को ढाई गुना से अधिक प्रत्यक्ष विदेशी निवेश प्राप्त हुआ है और अधिक विदेशी निवेश का अर्थ है भारत के युवाओं के लिए अधिक रोजगार के अवसर।\n\nप्रधानमंत्री ने इस बात पर प्रकाश डाला कि भारत एक प्रमुख विनिर्माण शक्ति के रूप में उभर रहा है, जिसमें इलेक्ट्रॉनिक्स, फार्मास्यूटिकल और वैक्सीन, रक्षा और ऑटोमोबाइल जैसे क्षेत्रों में उत्पादन और निर्यात में अभूतपूर्व वृद्धि हो रही है। श्री मोदी ने कहा कि 2014 से भारत के इलेक्ट्रॉनिक्स विनिर्माण में छह गुना वृद्धि हुई है, जो अब 11 लाख करोड़ रुपये से अधिक हो गया है, जबकि इलेक्ट्रॉनिक्स निर्यात 4 लाख करोड़ रुपये से अधिक हो गया है। उन्होंने कहा कि मोटरवाहन उद्योग सबसे तेजी से बढ़ते क्षेत्रों में से एक बन गया है, जिसमें दोपहिया वाहनों की बिक्री 2025 में दो करोड़ इकाइयों को पार कर जाएगी, जो आयकर और जीएसटी में कमी के कारण नागरिकों की बढ़ती क्रय शक्ति को दर्शाती है। उन्होंने इस बात पर जोर दिया कि ये उदाहरण देश में बड़े पैमाने पर रोजगार सृजन को दर्शाते हैं।\n\nश्री मोदी ने इस बात का जिक्र करते हुए कहा कि इसी कार्यक्रम में 8,000 से अधिक बेटियों को नियुक्ति पत्र मिले हैं और पिछले 11 वर्षों में कार्यबल में महिलाओं की भागीदारी लगभग दोगुनी हो गई है। उन्होंने इस बात पर जोर दिया कि मुद्रा और स्टार्टअप इंडिया जैसी योजनाओं से महिलाओं को काफी लाभ हुआ है और महिला स्वरोजगार में लगभग 15 प्रतिशत की वृद्धि हुई है। प्रधानमंत्री ने कहा कि आज बड़ी संख्या में महिलाएं स्टार्टअप के साथ-साथ लघु एवं मध्यम उद्यमों में निदेशक और संस्थापक हैं, जबकि कई महिलाएं गांवों में सहकारी क्षेत्रों और स्वयं सहायता समूहों का नेतृत्व कर रही हैं।\n\nप्रधानमंत्री ने जोर देते हुए कहा, “आज देश ने जीवन और व्यापार दोनों को आसान बनाने के उद्देश्य से सुधार की रफ्तार पकड़ ली है।” उन्होंने यह भी कहा कि जीएसटी में किए गए अगली पीढ़ी के सुधारों से युवा उद्यमियों और लघु एवं मध्यम उद्यमों को लाभ हुआ है, वहीं ऐतिहासिक श्रम सुधारों ने श्रमिकों और कर्मचारियों के लिए सामाजिक सुरक्षा को मजबूत किया है।इससे व्यवसायों को भी फायदा हुआ है। श्री मोदी ने इस बात पर जोर दिया कि नए श्रम कानूनों ने सामाजिक सुरक्षा के दायरे को बढ़ाने के साथ ही उसे और सशक्त बनाया है।\n\nप्रधानमंत्री ने नव नियुक्त युवाओं से सरकारी कार्यालयों और प्रक्रियाओं के साथ अपने पिछले अनुभवों पर विचार करने, उन्हें जिन कठिनाइयों का सामना करना पड़ा, उन्हें याद करने और यह संकल्प लेने का आग्रह किया कि वे अपने कार्यकाल के दौरान नागरिकों को ऐसी कठिनाइयों का सामना न करने दें। उन्होंने इस बात पर जोर दिया कि सरकार के हिस्से के रूप में, उन्हें जन कल्याण को अधिकतम करने के लिए अपने स्तर पर छोटे-छोटे सुधार करने होंगे। उन्होंने यह भी कहा कि नीतिगत सुधारों के अलावा, सरकारी कर्मचारियों की ईमानदारी से जीवन और व्यापार में सुगमता बढ़ती है। श्री मोदी ने उन्हें याद दिलाया कि तेजी से बदलती प्रौद्योगिकी के इस युग में, राष्ट्र की आवश्यकताएं और प्राथमिकताएं भी तेजी से बदल रही हैं। ऐसे में उन्हें निरंतर स्वयं को अद्यतन करना होगा। उन्होंने उन्हें आई-गॉटकर्मयोगी जैसे प्लेटफार्मों का पूरा इस्‍तेमाल करने के लिए प्रोत्साहित किया, जिसने पहले ही लगभग 1.5 करोड़ सरकारी कर्मचारियों को सशक्त बनाया है। अपने संबोधन के समापन में, प्रधानमंत्री ने युवाओं से \"नागरिक देवो भव\" की भावना से काम करने का आग्रह किया और एक बार फिर हार्दिक बधाई और शुभकामनाएं दीं।\n\nइस कार्यक्रम में अन्य गणमान्य व्यक्तियों के साथ केंद्रीय मंत्री डॉ. जितेंद्र सिंह भी उपस्थित थे।\n\nपृष्ठभूमि\n\nरोजगार सृजन को सर्वोच्च प्राथमिकता देने की प्रधानमंत्री के संकल्‍प के अनुरूप, रोजगार मेला इस दृष्टिकोण को साकार रूप देने के उद्देश्य से शुरू की गई एक महत्वपूर्ण पहल है। इसकी स्थापना के बाद से, देश भर में आयोजित रोजगार मेलों के माध्यम से 11 लाख से अधिक भर्ती पत्र जारी किए जा चुके हैं।\n\nदेश भर में 45 स्थानों पर 18वां रोजगार मेला आयोजित किया गया। भारत के सभी हिस्सों से चयनित नव नियुक्त उम्मीदवार गृह मंत्रालय, स्वास्थ्य एवं परिवार कल्याण मंत्रालय, वित्तीय सेवा विभाग, उच्च शिक्षा विभाग आदि सहित भारत सरकार के विभिन्न मंत्रालयों और विभागों में कार्यभार ग्रहण करेंगे।\n\nपीके/केसी/एसकेएस/पीके",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री ने भारत रत्न श्री कर्पूरी ठाकुर को उनकी जयंती पर श्रद्धांजलि अर्पित की",
    "link": "https://www.pib.gov.in/PressReleasePage.aspx?PRID=2218005&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने भारत रत्न श्री कर्पूरी ठाकुर को उनकी जयंती पर श्रद्धांजलि अर्पित की\n\n**प्रकाशन तिथि:** 24 JAN 2026 8:53AM | PIB Delhi\n**रिलीज़ आईडी:** 2218005\n\n---\n\nप्रधानमंत्री श्री नरेन्द्र मोदी ने बिहार के पूर्व मुख्यमंत्री और भारत रत्न से सम्मानित श्री कर्पूरी ठाकुर को उनकी जयंती पर श्रद्धांजलि अर्पित की।\n\nप्रधानमंत्री ने कहा कि समाज के शोषित, वंचित और कमजोर वर्गों का उत्थान ही कर्पूरी ठाकुर की राजनीति के केंद्र में था। उन्होंने कहा कि जननायक कर्पूरी ठाकुर को उनकी सादगी और जीवन भर जनसेवा के प्रति उनके समर्पण के लिए हमेशा याद किया जाएगा और उनका अनुकरण किया जाएगा।\n\nप्रधानमंत्री ने एक्स पर अपनी पोस्ट में कहा;\n\n“बिहार के पूर्व मुख्यमंत्री भारत रत्न जननायक कर्पूरी ठाकुर जी को उनकी जयंती पर सादर नमन। समाज के शोषित,वंचित और कमजोर वर्गों का उत्थान हमेशा उनकी राजनीति के केंद्र में रहा। अपनी सादगी और जनसेवा के प्रति समर्पण भाव को लेकर वे सदैव स्मरणीय एवं अनुकरणीय रहेंगे।”\n\n****\n\nपीके/केसी/एनएस",
    "state": "IndianGovt"
  },
  {
    "department": "प्रधानमंत्री कार्यालय",
    "title": "प्रधानमंत्री ने उत्तर प्रदेश राज्य स्थापना दिवस पर शुभकामनाएं दीं",
    "link": "https://www.pib.gov.in/PressReleasePage.aspx?PRID=2218004&reg=3&lang=2",
    "content": "**प्रधानमंत्री कार्यालय**\n\n# प्रधानमंत्री ने उत्तर प्रदेश राज्य स्थापना दिवस पर शुभकामनाएं दीं\n\n**प्रकाशन तिथि:** 24 JAN 2026 8:50AM | PIB Delhi\n**रिलीज़ आईडी:** 2218004\n\n---\n\nप्रधानमंत्री श्री नरेन्द्र मोदी ने उत्तर प्रदेश के स्थापना दिवस के मौके पर राज्य के सभी लोगों को हार्दिक शुभकामनाएं दींहैं और भारत की समृद्ध संस्कृति और विरासत में उनके अमूल्य योगदान की सराहना की है।\n\nप्रधानमंत्री ने कहा कि दोहरी इंजन वाली सरकार और विकास के प्रति समर्पित जनता की सक्रिय भागीदारी से उत्तर प्रदेश ने पिछले नौ सालों में'बीमारू'राज्य से एक अनुकरणीय राज्य के रूप में अपना लंबा सफर तय किया है।\n\nराज्य के भविष्य में भरोसा जताते हुए प्रधानमंत्री ने कहा कि उत्तर प्रदेश की अपार क्षमता राष्ट्र के विकास को गतिशील और प्रगतिशील बनाए रखने में अहम भूमिका निभाएगी।\n\nप्रधानमंत्री ने एक्स पर लिखा;\n\n“भारतीय संस्कृति और विरासत की समृद्धि में अमूल्य योगदान देने वाले उत्तर प्रदेश के अपने सभी परिवारजनों को राज्य के स्थापना दिवस की बहुत-बहुत बधाई। डबल इंजन सरकार और विकास को समर्पित यहां के लोगों की सहभागिता से हमारे इस राज्य ने बीते नौ वर्षों में बीमारू से बेमिसाल प्रदेश बनने का सफर तय किया है। मेरा दृढ़ विश्वास है कि देश की प्रगति को गतिशील बनाए रखने में उत्तर प्रदेश का सामर्थ्य बहुत काम आने वाला है।”\n\n****\n\nपीके/केसी/एनएस",
    "state": "IndianGovt"
  },
  {
    "department": "गृह मंत्रालय",
    "title": "केन्द्रीय गृह एवं सहकारिता मंत्री श्री अमित शाह ने उत्तर प्रदेश के सभी भाइयों-बहनों को प्रदेश के स्थापना दिवस की हार्दिक शुभकामनाएँ दीं",
    "link": "https://www.pib.gov.in/PressReleasePage.aspx?PRID=2218022&reg=3&lang=2",
    "content": "**गृह मंत्रालय**\n\n# केन्द्रीय गृह एवं सहकारिता मंत्री श्री अमित शाह ने उत्तर प्रदेश के सभी भाइयों-बहनों को प्रदेश के स्थापना दिवस की हार्दिक शुभकामनाएँ दीं\n\n## उत्तर प्रदेश सनातन संस्कृति की अमूल्य विरासत से सिंचित और गंगा-यमुना की पावन और उर्वर भूमि हैयह वह धरती है जिसने राष्ट्र को संस्कृति, साधना, शक्ति और संकल्प के मार्ग पर सदैव अग्रसर किया हैआज डबल इंजन सरकार में उत्तर प्रदेश विकास और विश्वस्तरीय इंफ्रास्ट्रक्चर के नए कीर्तिमान स्थापित कर रहा हैप्रदेश के सदैव प्रगति पथ पर अग्रसर रहने की कामना करता हूँ\n\n**प्रकाशन तिथि:** 24 JAN 2026 11:13AM | PIB Delhi\n**रिलीज़ आईडी:** 2218022\n\n---\n\nकेन्द्रीय गृह एवं सहकारिता मंत्री श्री अमित शाह ने उत्तर प्रदेश के सभी भाइयों-बहनों को प्रदेश के स्थापना दिवस की हार्दिक शुभकामनाएँ दीं।\n\nX प्लेटफॉर्म पर पोस्ट्स की श्रंखला में केन्द्रीय गृह एवं सहकारिता मंत्री श्री अमित शाह ने कहा “उत्तर प्रदेश के सभी भाइयों-बहनों को प्रदेश के स्थापना दिवस की हार्दिक शुभकामनाएँ।सनातन संस्कृति की अमूल्य विरासत से सिंचित, गंगा-यमुना की पावन और उर्वर भूमि उत्तर प्रदेश वह धरती है, जिसने राष्ट्र को संस्कृति, साधना, शक्ति और संकल्प के मार्ग पर सदैव अग्रसर किया है।आज डबल इंजन सरकार में उत्तर प्रदेश विकास और विश्वस्तरीय इंफ्रास्ट्रक्चर के नए कीर्तिमान स्थापित कर रहा है। प्रदेश के सदैव प्रगति पथ पर अग्रसर रहने की कामना करता हूँ।”\n\n*****\n\nआरके/आरआर",
    "state": "IndianGovt"
  },
  {
    "department": "गृह मंत्रालय",
    "title": "केंद्रीय गृह एवं सहकारिता मंत्री श्री अमित शाह ने राष्ट्रीय बालिका दिवस पर सभी को शुभकामनाएं दीं",
    "link": "https://www.pib.gov.in/PressReleasePage.aspx?PRID=2218021&reg=3&lang=2",
    "content": "**गृह मंत्रालय**\n\n# केंद्रीय गृह एवं सहकारिता मंत्री श्री अमित शाह ने 'राष्ट्रीय बालिका दिवस' पर सभी को शुभकामनाएं दीं\n\n## ​​​​​​​राष्ट्रीय बालिका दिवस इस बात का प्रतीक है कि लड़कियां सिर्फ हमारी ज़िम्मेदारी नहीं, बल्कि हमारी ताकत हैंरानी लक्ष्मीबाई, रानी वेलु नचियार, मूला गाभरू और प्रीतिलता वाद्देदार के शानदार उदाहरण हर भारतीय के दिल को गर्व और प्रेरणा से भर देते हैंमोदी सरकार के महिला-नेतृत्व वाले विकास के मंत्र ने नारी शक्ति को विकास में सबसे आगे रखा हैआज महिलाएं हमारे देश की प्रगति का नेतृत्व कर रही हैं\n\n**प्रकाशन तिथि:** 24 JAN 2026 11:12AM | PIB Delhi\n**रिलीज़ आईडी:** 2218021\n\n---\n\nकेन्द्रीय गृह एवं सहकारिता मंत्री श्री अमित शाह ने 'राष्ट्रीय बालिका दिवस' पर सभी को शुभकामनाएं दीं।\n\nX प्लेटफॉर्म पर एक पोस्ट में केन्द्रीय गृह एवं सहकारिता मंत्री श्री अमित शाह ने कहा कि राष्ट्रीय बालिका दिवस इस बात का प्रतीक है कि लड़कियां सिर्फ हमारी ज़िम्मेदारी नहीं, बल्कि हमारी ताकत हैं। उन्होंने कहा कि रानी लक्ष्मीबाई, रानी वेलु नचियार, मूला गाभरू और प्रीतिलता वाद्देदार के शानदार उदाहरण हर भारतीय के दिल को गर्व और प्रेरणा से भर देते हैं। श्री शाह ने कहा कि मोदी सरकार के महिला-नेतृत्व वाले विकास के मंत्र ने नारी शक्ति को विकास में सबसे आगे रखा है और आज महिलाएं हमारे देश की प्रगति का नेतृत्व कर रही हैं।\n\n*****\n\nआरके/आरआर",
    "state": "IndianGovt"
  },
  {
    "department": "गृह मंत्रालय",
    "title": "केन्द्रीय गृह एवं सहकारिता मंत्री श्री अमित शाह ने सामाजिक न्याय के पुरोधा, ‘भारत रत्न’ जननायक कर्पूरी ठाकुर जी की जयंती पर उन्हें स्मरण कर नमन किया",
    "link": "https://www.pib.gov.in/PressReleasePage.aspx?PRID=2218017&reg=3&lang=2",
    "content": "**गृह मंत्रालय**\n\n# केन्द्रीय गृह एवं सहकारिता मंत्री श्री अमित शाह ने सामाजिक न्याय के पुरोधा, ‘भारत रत्न’ जननायक कर्पूरी ठाकुर जी की जयंती पर उन्हें स्मरण कर नमन किया\n\n## वंचितों, पिछड़ों, महिलाओं के साथ-साथ आर्थिक रूप से पिछड़े वर्गों के लिए आरक्षण की व्यवस्था कर उन्होंने सामाजिक न्याय के अनुकरणीय आदर्श स्थापित किए\n\n**प्रकाशन तिथि:** 24 JAN 2026 11:08AM | PIB Delhi\n**रिलीज़ आईडी:** 2218017\n\n---\n\nकेन्द्रीय गृह एवं सहकारिता मंत्री श्री अमित शाह ने सामाजिक न्याय के पुरोधा, ‘भारत रत्न’ जननायक कर्पूरी ठाकुर जी की जयंती पर उन्हें स्मरण कर नमन किया।\n\nX प्लेटफॉर्म पर एक पोस्ट में केन्द्रीय गृह एवं सहकारिता मंत्री श्री अमित शाह ने कहा “सामाजिक न्याय के पुरोधा, ‘भारत रत्न’ जननायक कर्पूरी ठाकुर जी की जयंती पर उन्हें स्मरण कर नमन करता हूँ।वंचितों, पिछड़ों, महिलाओं के साथ-साथ आर्थिक रूप से पिछड़े वर्गों के लिए आरक्षण की व्यवस्था कर उन्होंने सामाजिक न्याय के अनुकरणीय आदर्श स्थापित किए।”\n\n*****\n\nआरके/आरआर",
    "state": "IndianGovt"
  },
  {
    "title": "Result of Best Performance Award for Person with Disabilities 2025-26-Reg.",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17690635744658.pdf",
    "state": "Lakshadweep"
  },
  {
    "title": "Public auction of the condemned Department Boat LAKTUNA is scheduled to be held on 29-01-2026 at 4:30 pm",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17689992597803.pdf",
    "state": "Lakshadweep"
  },
  {
    "title": "Circular – UT level and Island Level competitions for publics and school students",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17683091012445.pdf",
    "state": "Lakshadweep"
  },
  {
    "title": "Public Notice in respect of Petition for Approval of True Up for FY 2020-21 & FY 2021-22",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17682827563497.pdf",
    "state": "Lakshadweep"
  },
  {
    "title": "Petition for True-Up for FY 2020-21 & FY 2021-22",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17682821861683.pdf",
    "state": "Lakshadweep"
  },
  {
    "title": "Holiday List for the year 2026",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17681938343951.pdf",
    "state": "Lakshadweep"
  },
  {
    "title": "The District Legal Services Authority, Lakshadweep, is organizing competitions in connection with the 79th Republic Day of India..",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2026/01/17677830118699.pdf",
    "state": "Lakshadweep"
  },
  {
    "title": "അറിയിപ്പ് – 2025-26 സാമ്പത്തിക വർഷം മുതൽ 2029-30 സാമ്പത്തിക വർഷം വരെയുള്ള നിയന്ത്രണ കാലയളവിലേക്കുള്ള അംഗീകൃത വൈദ്യുതി താരിഫ് നിരക്കുകൾ",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17613018936616.pdf",
    "state": "Lakshadweep"
  },
  {
    "title": "Public Notice – Approved electricity tariff rates for the control Period from FY 2025-26 to FY 2029-30",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17613016845724.pdf",
    "state": "Lakshadweep"
  },
  {
    "title": "Revision of the Base Year of the Consumer Price Index for Lakshadweep",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/09/17573981928206.pdf",
    "state": "Lakshadweep"
  }
]
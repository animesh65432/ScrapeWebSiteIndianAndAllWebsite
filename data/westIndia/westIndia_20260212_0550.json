[
  {
    "title": "आरएएस मुख्य परीक्षा-2023 की उत्तर पुस्तिकाएं देखने के लिए 9 मार्च से कर सकते हैं आवेदन",
    "state": "Rajasthan",
    "link": "https://dipr.rajasthan.gov.in/press-release-detail/234544/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग राजस्थान लोक सेवा आयोग जिला जिला जयपुर\n​जयपुर, 11 फरवरी| आरपीएससी ने आरएएस (मुख्य) परीक्षा, 2023 के अभ्यर्थियों को उनकी उत्तर पुस्तिकाएं ऑनलाइन देखने और डाउनलोड करने का अवसर दिया  है।\n​आयोग  सचिव ने बताया कि इसके लिए इच्छुक अभ्यर्थी 9 मार्च से 8 अप्रेल तक आयोग के आधिकारिक पोर्टल पर ऑनलाइन आवेदन कर सकते हैं।\n​\n​अभ्यर्थी को आयोग की वेबसाइट पर कैंडिडेट इनफॉर्मेशन सेक्शन में जाकर आरएस (मैन) एग्जाम 2023 के लिंक पर क्लिक कर रोल नंबर, आवेदन क्रमांक और जन्म तिथि के माध्यम से ओटीपी प्राप्त कर लॉगिन करना होगा।\n​उत्तर पुस्तिका प्राप्त करने के लिए प्रति पुस्तिका 50 रुपये का शुल्क निर्धारित किया गया है। ​शुल्क भुगतान के लिए लिंक 20 अप्रेल से 19 जून तक सक्रिय रहेगा। भुगतान के बाद अभ्यर्थी 30 जून 2026 तक अपनी कॉपियां डाउनलोड कर सकेंगे।\n​उत्तर पुस्तिकाएं प्राप्त करने के लिए केवल आयोग के पोर्टल पर ही आवेदन स्वीकार किए जाएंगे। ऑनलाइन आरटीआई पोर्टल या किसी अन्य माध्यम से किए गए आवेदन मान्य नहीं होंगे। 30 जून रात 12 बजे के बाद उत्तर पुस्तिकाएं पोर्टल से हटा दी जाएंगी।\n————\nमनोज/ब्रजेश\nडाउनलोड"
  },
  {
    "title": "उपनिरीक्षक-दूरसंचार (गृह ग्रुप-1) विभाग प्रतियोगी परीक्षा-2024 में,\nशारीरिक दक्षता परीक्षा के लिए 671 अभ्यर्थियों की सूची जारी",
    "state": "Rajasthan",
    "link": "https://dipr.rajasthan.gov.in/press-release-detail/234543/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग राजस्थान लोक सेवा आयोग जिला जिला जयपुर\n​जयपुर, 11 फरवरी। ​आरपीएससी ने  उपनिरीक्षक-दूरसंचार (गृह ग्रुप-1) विभाग प्रतियोगी परीक्षा-2024 में शारीरिक दक्षता परीक्षा के लिए अभ्यर्थियों की सूची जारी कर दी है।\n​आयोग सचिव ने बताया कि 9 नवंबर, 2025 को आयोजित लिखित परीक्षा में उपस्थित एवं संबंधित सेवानियमानुसार न्यूनतम उत्तीर्णांक प्राप्त करने वाले कुल 671 अभ्यर्थियों को शारीरिक दक्षता परीक्षा के लिए पात्रता की शर्त पर सूची में सम्मिलित किया गया है।\nशारीरिक दक्षता परीक्षा—\n​न्यूनतम उत्तीर्णांक प्राप्त करने वाले अभ्यर्थियों को शारीरिक दक्षता परीक्षा के लिए महानिदेशक एवं महानिरीक्षक पुलिस, राजस्थान, जयपुर द्वारा आमंत्रित एवं यथासमय सूचित किया जाएगा।\nशारीरिक दक्षता परीक्षा हेतु न्यूनतम उत्तीर्णांक प्राप्त करने वाले अभ्यर्थियों की पात्रता सम्बन्धी जाँच अभी नहीं की गई है। यह जाँच साक्षात्कार के समय की जाएगी।  अतः अभ्यर्थी स्वयं यह सुनिश्चित कर लें कि वह विद्यमान नियमों के तहत पात्रता की समस्त शर्तों को पूरा करते हैं अथवा नहीं।\n21 अभ्यर्थी​ अयोग्य घोषित—\nओएमआर उत्तर पत्रक में 10 प्रतिशत से अधिक प्रश्नों में 5 विकल्पों में से कोई भी विकल्प नहीं भरने के कारण 21 अभ्यर्थियों को अयोग्य घोषित किया गया है। इन अभ्यर्थियों के रोल नंबर आयोग की वेबसाइट पर अलग से जारी कर दिए गए हैं।\n..............\nमनोज/ब्रजेश\nडाउनलोड"
  },
  {
    "title": "वरिष्ठ अध्यापक (माध्यमिक शिक्षा विभाग) प्रतियोगी परीक्षा-2024,\nकी पात्रता जांच हेतु अंग्रेजी विषय की विचारित सूची जारी",
    "state": "Rajasthan",
    "link": "https://dipr.rajasthan.gov.in/press-release-detail/234542/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग राजस्थान लोक सेवा आयोग जिला जिला जयपुर\nजयपुर, 11 फरवरी । आरपीएससी ने वरिष्ठ अध्यापक (माध्यमिक शिक्षा विभाग) प्रतियोगी परीक्षा-2024 में अंग्रेजी विषय के पदों हेतु पात्रता जांच के लिए विचारित सूची जारी की  है। विस्तृत सूचना आयोग की वेबसाइट पर उपलब्ध है।\nआयोग सचिव ने बताया कि उक्त विषय के पदों हेतु प्रश्न पत्र-प्रथम सामान्य ज्ञान की परीक्षा वर्ष 2025 में 11 सितंबर तथा प्रश्न पत्र-द्वितीय अंग्रेजी की परीक्षा का आयोजन 12 सितंबर  को किया गया था। दोनों प्रश्न पत्रों की परीक्षा में उपस्थित एवं संबंधित सेवानियमानुसार न्यूनतम उत्तीर्णांक प्राप्त 757 अभ्यर्थियों को पात्रता जांच हेतु विचारित सूची में सम्मिलित किया गया है।\nविचारित सूची चयन प्रक्रिया में भाग लेने वाले अभ्यर्थियों की अभ्यर्थिता सुनिश्चित किये जाने के क्रम में केवल दस्तावेज सत्यापन के उद्देश्य से है तथा यह चयन/वरीयता सूची नहीं है। अंतिम रूप से सफल अभ्यर्थियों की सूची माध्यमिक शिक्षा विभाग द्वारा दस्तावेज सत्यापन कराये जाने के पश्चात आयोग द्वारा जारी की जायेगी।\nउपरोक्तानुसार विचारित सूची में अस्थाई रुप से सम्मिलित किए गए सभी अभ्यर्थियों को सूचित किया जाता है कि वे अपने एसएसओ आईडी के माध्यम से रिक्रूटमेंट पोर्टल पर माय रिक्रूटमेंट-डीटेल्ड फॉर्म कम स्क्रूटनी- अप्लाई नाउ का चयन कर अपना विस्तृत आवेदन पत्र ऑनलाइन भरें।\nऑनलाइन विस्तृत आवेदन-पत्र भरने हेतु आयोग  17 से 23 फरवरी तक के लिए  लिंक खोलेगा। विस्तृत आवेदन-पत्र व दस्तावेजों की जांच संबंधित विभाग (माध्यमिक शिक्षा विभाग) द्वारा ही की जायेगी।\nआयोग ने सलाह दी है कि ऑनलाईन आवेदन पत्र भरने व सबमिट करने के बाद प्रिन्ट ऑप्शन पर जाकर सम्पूर्ण विस्तृत आवेदन पत्र को 2 प्रतियों में प्रिन्ट कर अपने पास संभाल कर रखें एवं माध्यमिक शिक्षा विभाग की सूचना के अनुसार निर्धारित दिनांक, समय व स्थान पर विस्तृत आवेदन-पत्र (दो प्रतियों में) मय समस्त मूल दस्तावेजों व स्वयं सत्यापित प्रतियों सहित उपस्थित हो जाएं। इस हेतु संबंधित विभाग द्वारा ही उचित माध्यम से अभ्यर्थियों को दस्तावेज सत्यापन हेतु सूचित किया/करवाया जाएगा, आयोग द्वारा अलग से कोई सूचना अभ्यर्थियों को प्रेषित नहीं की जायेगी। विभाग द्वारा दस्तावेज सत्यापन हेतु निर्धारित तिथि को उपस्थित नहीं होने पर अभ्यर्थी को अपात्र मान लिया जाएगा।  अभ्यर्थियों की पात्रता जांच विज्ञापन की शर्तों व नियमों के अनुसार होगी। पात्रता की समस्त शर्तें नियमानुसार पूर्ण नहीं करने वाले अभ्यर्थियों की पात्रता आयोग द्वारा रद्द कर दी जाएगी। संबंधित विभाग से दस्तावेज जांच/सत्यापन उपरांत, पात्र अभ्यर्थियों की सूची विभाग द्वारा आयोग को भेजी जायेगी, जिसके उपरांत आयोग द्वारा परिणाम जारी कर चयनित अभ्यर्थियों के नाम नियुक्ति हेतु संबंधित विभाग को भिजवाए जायेंगे।\n256 अभ्यर्थी अयोग्य घोषित—\n10% से अधिक प्रश्नों में पांच विकल्पों में से कोई भी विकल्प नहीं भरने के कारण 256 अभ्यर्थियों को आयोग ने अयोग्य घोषित किया गया है। इन अभ्यर्थियों के रोल नंबर पृथक से आयोग की वेबसाइट पर जारी किए गए हैं।\n.................\nमनोज/ब्रजेश\nडाउनलोड"
  },
  {
    "title": "वरिष्ठ अध्यापक- पंजाबी (माध्यमिक शिक्षा विभाग) भर्ती-2024 — \nविचारित सूची में सम्मिलित अभ्यर्थियों को ऑनलाइन भरना होगा विस्तृत आवेदन",
    "state": "Rajasthan",
    "link": "https://dipr.rajasthan.gov.in/press-release-detail/234541/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग राजस्थान लोक सेवा आयोग जिला जिला जयपुर\nजयपुर, 11 फरवरी । आरपीएससी ने वरिष्ठ अध्यापक (माध्यमिक शिक्षा) प्रतियोगी परीक्षा-2024 में पंजाबी विषय की गत 10 फरवरी को घोषित  विचारित सूची में सम्मिलित अभ्यर्थियों के लिए विस्तृत आवेदन प्रक्रिया का कार्यक्रम जारी किया है।\nइस विचारित सूची में अस्थाई रुप से सम्मिलित किए गए सभी अभ्यर्थियों को एसएसओ आईडी के माध्यम से रिक्रूटमेंट पोर्टल पर माय रिक्रूटमेंट-डीटेल्ड फॉर्म कम स्क्रूटनी- अप्लाई नाउ का चयन कर अपना विस्तृत आवेदन पत्र ऑनलाइन भरना होगा। ऑनलाइन  आवेदन-पत्र भरने के लिए  14 से 20 फरवरी  तक के लिए लिंक खुला रहेगा ।  विस्तृत आवेदन-पत्र व दस्तावेजों की जांच संबंधित विभाग (माध्यमिक शिक्षा विभाग) द्वारा ही की जायेगी।\nआयोग ने सलाह दी है कि ऑनलाईन आवेदन पत्र भरने व सबमिट करने के बाद प्रिन्ट ऑप्शन पर जाकर सम्पूर्ण विस्तृत आवेदन पत्र को 2 प्रतियों में प्रिन्ट कर अपने पास संभाल कर रखें एवं माध्यमिक शिक्षा विभाग की सूचना के अनुसार निर्धारित दिनांक, समय व स्थान पर विस्तृत आवेदन-पत्र (दो प्रतियों में) मय समस्त मूल दस्तावेजों व स्वयं सत्यापित प्रतियों सहित उपस्थित हो जाएं। इस हेतु संबंधित विभाग द्वारा ही उचित माध्यम से अभ्यर्थियों को दस्तावेज सत्यापन हेतु सूचित किया/करवाया जाएगा, आयोग द्वारा अलग से कोई सूचना अभ्यर्थियों को प्रेषित नहीं की जायेगी। विभाग द्वारा दस्तावेज सत्यापन हेतु निर्धारित तिथि को उपस्थित नहीं होने पर अभ्यर्थी को अपात्र मान लिया जाएगा।  अभ्यर्थियों की पात्रता जांच विज्ञापन की शर्तों व नियमों के अनुसार होगी। पात्रता की समस्त शर्तें नियमानुसार पूर्ण नहीं करने वाले अभ्यर्थियों की पात्रता आयोग द्वारा रद्द कर दी जाएगी। संबंधित विभाग से दस्तावेज जांच/सत्यापन उपरांत, पात्र अभ्यर्थियों की सूची विभाग द्वारा आयोग को भेजी जायेगी, जिसके उपरांत आयोग द्वारा परिणाम जारी कर चयनित अभ्यर्थियों के नाम नियुक्ति हेतु संबंधित विभाग को भिजवाए जायेंगे।\n———\nमनोज/ब्रजेश\nडाउनलोड"
  },
  {
    "title": "राज्यसभा सांसद श्री मदन राठौड़ ने राज्य बजट को आत्मनिर्भर और विकसित राजस्थान का सशक्त रोड मैप बताया",
    "state": "Rajasthan",
    "link": "https://dipr.rajasthan.gov.in/press-release-detail/234540/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग राजस्थान सूचना आयोग जिला जिला जयपुर\nजयपुर, 11 फरवरी। राज्यसभा सांसद श्री मदन राठौड़ ने राज्य बजट 2026-27 को विकसित और आत्मनिर्भर राजस्थान की दिशा में सशक्त रोडमैप बताया है।\nउन्होंने कहा कि मुख्यमंत्री श्री भजनलाल शर्मा के नेतृत्व में वित्त मंत्री दिया कुमारी ने जनहितकारी बजट पेश किया, जिसमें युवाओं के लिए स्टेट टेस्टिंग एजेंसी से पारदर्शी भर्ती, 42,000 किमी सड़कों का निर्माण, 50,000 सोलर पंप, महिलाओं के लिए स्वरोजगार ऋण वृद्धि और ग्रामीण विकास पर फोकस है। श्री राठौड़ ने इसे सबका साथ-सबका विकास की मिसाल करार देते हुए वित्तीय अनुशासन की सराहना की, जो प्रदेश की अर्थव्यवस्था को नई ऊंचाइयों पर ले जाएगा।\n...........\nशिवराम/ब्रजेश\nडाउनलोड"
  },
  {
    "title": "Chief Minister addresses press conference on State Budget 2026-27,\nState Budget: A document of our duties towards 8 crore people of Rajasthan,\nEnsuring holistic and sustainable development of Rajasthan,\nOur budget includes women, youth, labourers and farmers,\nDedicated to Welfare of the last person in queue\n- CM Shri Bhajan Lal Sharma\n- Budget size augmented by 41 percent compared to Year 2023-24\n- Implementation of 2,434 out of 2,718 budget announcements\n- Focus on infrastructure development, education, medical & health services expansion\n- Rs. 32,000 crore will be spent to bring Yamuna water to Shekhawati region",
    "state": "Rajasthan",
    "link": "https://dipr.rajasthan.gov.in/press-release-detail/234539/85",
    "content": "वीआईपी श्रेणी माननीय मुख्यमंत्री वीआईपी व्यक्ति श्री भजन लाल शर्मा उप श्रेणी रिलीज़ प्रेस विज्ञप्ति स्तर राज्य स्तरीय विभाग मुख्‍यमंत्री कार्यालय जिला जिला जयपुर\nडाउनलोड"
  },
  {
    "title": "राजस्थान बजट 2026-27,\nमाटी कला को मिली एक नई पहचान और कलाकारों को मिली नई उड़ान",
    "state": "Rajasthan",
    "link": "https://dipr.rajasthan.gov.in/press-release-detail/234538/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग उद्योग एवं वाणिज्‍य विभाग जिला जिला जयपुर\nजयपुर, 11 फरवरी। श्रीयादे माटी कला बोर्ड के अध्यक्ष श्री प्रहलाद राय टाक ने कहा कि राजस्थान के यशस्वी-लोकप्रिय मुख्यमंत्री श्री भजनलाल लाल शर्मा व उपमुख्यमंत्री- वित्त मंत्री दीया कुमारी के बजट में माटी से जुड़े कलाकारों के उत्थान के लिए 5000 इलेक्ट्रिक चाक और मिट्टी गूंथने की मशीनों की घोषणा  एक ऐतिहासिक व बड़ी सौगात है।\nउन्होने कहा कि इस घोषणा से उनका कारोबार बढ़ेगा और उनकी आय दुगनी होगी और साथ में उनका जीवन स्तर ऊंचा होगा। उन्होंने इस सौगात के लिए मुख्यमंत्री का धन्यवाद देते हुए कहा कि श्री यादे माटिकला बोर्ड के लिए पिछली सरकार ने जो काम पाँच साल में किया था आपने इन दो सालों में उससे दस गुना से भी ज्यादा ऐतिहासिक बजट दे दिया है। इसके लिए राजस्थान का माटीकला से जुड़ा प्रजापति—कुम्हार समाज आपका बहुत—बहुत आभार व्यक्त करते हैं।\n————\nरवीन्द्र सिंह\nडाउनलोड"
  },
  {
    "title": "यूडीएच मंत्री ने बजट को बताया विकसित राजस्थान का प्रतिबिंब,\nकहा – यह केवल बजट नहीं, समृद्ध राजस्थान का ब्लूप्रिंट है,\nहाईवे और एक्सप्रेसवे से मिलेगी राजस्थान के विकास को रफ्तार, नवीन हवाई अड्डे देंगे राजस्थान के विकास को उड़ान",
    "state": "Rajasthan",
    "link": "https://dipr.rajasthan.gov.in/press-release-detail/234537/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग नगरीय विकास एवं आवासन  विभाग जिला जिला जयपुर\nजयपुर 11 फरवरी। राज्य सरकार द्वारा मुख्यमंत्री श्री भजन लाल शर्मा के कुशल मार्गदर्शन में प्रस्तुत बजट की सराहना करते हुए नगरीय विकास एवं स्वायत्त शासन मंत्री श्री झाबर सिंह खर्रा ने इसे ऐतिहासिक एवं दूरदर्शी बताया। उन्होंने कहा कि यह केवल बजट नहीं, बल्कि समृद्ध और विकसित राजस्थान का स्पष्ट ब्लूप्रिंट है, जो प्रदेश को नई ऊंचाइयों तक ले जाने का मार्ग प्रशस्त करेगा।\nमंत्री श्री खर्रा ने कहा कि मजबूत इंफ्रास्ट्रक्चर के लिए अभूतपूर्व निर्णय लिए गए हैं। बजट में 3,427 करोड़ रुपये के पूंजीगत व्यय का प्रावधान प्रदेश के आधारभूत ढांचे को सुदृढ़ करेगा। हाईवे और एक्सप्रेसवे परियोजनाएं राजस्थान के विकास को नई रफ्तार देंगी, वहीं नवीन हवाई अड्डों का विकास प्रदेश को प्रगति की नई उड़ान प्रदान करेगा।\nउन्होंने कहा कि यशस्वी प्रधानमंत्री श्री नरेंद्र मोदी की दूरगामी सोच और मुख्यमंत्री श्री भजन लाल शर्मा के नेतृत्व में डबल इंजन सरकार राजस्थान के प्रत्येक नागरिक के विकास के लिए प्रतिबद्ध है। इस सरकार में प्रदेश के नागरिकों का विकास ‘डबल गारंटीड’ है।\nशहरी आवास के क्षेत्र में महत्वपूर्ण घोषणाओं का उल्लेख करते हुए उन्होंने बताया कि जयपुर के प्रताप नगर में 128 फ्लैट्स तथा जोधपुर की चौपासनी योजना में 288 फ्लैट्स का निर्माण किया जाएगा, जिससे आमजन को सुलभ एवं व्यवस्थित आवास उपलब्ध होगा।\nमंत्री श्री खर्रा ने कहा कि विकसित राजस्थान @2047 के विजन को साकार करने के लिए सुगम एवं बाधारहित परिवहन व्यवस्था सरकार की प्राथमिकता है। इसके तहत रोड नेटवर्क का सुदृढ़ीकरण, लेवल क्रॉसिंग समाप्त करना, बायपास निर्माण, सड़क सुरक्षा के लिए ब्लैक स्पॉट्स का सुधार, इंटेलीजेंट ट्रांसपोर्ट सिस्टम का विस्तार तथा औद्योगिक क्षेत्रों के लिए पहुंच मार्गों का निर्माण किया जाएगा।\nउन्होंने बताया कि सभी संभाग मुख्यालयों को सिग्नल फ्री बनाने की दिशा में कार्य होगा। शहरी निकायों में नागरिकों के सुरक्षित एवं सुगम आवागमन के लिए 5,000 स्ट्रीट लाइट्स स्थापित की जाएंगी। साथ ही, सह-अस्तित्व की भावना को सुदृढ़ करने के लिए समस्त नगरीय निकायों में डॉग शेल्टर्स का निर्माण किया जाएगा।\nस्वच्छता के क्षेत्र में बड़ा कदम उठाते हुए 160 नगरीय निकायों में डम्प साइट्स पर पड़े लगभग 100 लाख टन पुराने कचरे के चरणबद्ध निस्तारण के लिए 550 करोड़ रुपये का प्रावधान किया गया है। यह पहल स्वच्छ, स्वस्थ और हरित राजस्थान की दिशा में महत्वपूर्ण सिद्ध होगी।\nश्री खर्रा ने विश्वास व्यक्त किया कि यह बजट प्रदेश के सर्वांगीण विकास को नई गति देगा और विकसित राजस्थान के लक्ष्य को साकार करने में मील का पत्थर साबित होगा।\n————\nकुणाल/रवीन्द्र\nडाउनलोड"
  },
  {
    "title": "संसदीय कार्य मंत्री ने बजट 2026-27 पर दी प्रतिक्रिया—\nराजस्थान को 2047 तक विकसित राज्यों की श्रेणी में अग्रणी बनाने का रोडमैप –  श्री पटेल",
    "state": "Rajasthan",
    "link": "https://dipr.rajasthan.gov.in/press-release-detail/234534/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग जिला जोधपुर जिला जिला जयपुर, जिला जोधपुर\nजयपुर, 11 फरवरी। संसदीय कार्य, विधि एवं विधिक कार्य मंत्री श्री जोगाराम पटेल ने वर्ष 2026-27 के राज्य बजट पर प्रतिक्रिया व्यक्त करते हुए कहा कि यह बजट माननीय मुख्यमंत्री श्री भजनलाल शर्मा के नेतृत्व में 'सबका साथ-सबका विकास' के मंत्र को धरातल पर उतारने वाला है। उन्होंने कहा उप मुख्यमंत्री दिया कुमारी द्वारा प्रस्तुत वित्तीय रोडमैप से स्पष्ट है कि राजस्थान अब सुशासन और आर्थिक समृद्धि के नए युग में प्रवेश कर चुका है।\nविरासत से विकास–थार सांस्कृतिक सर्किट—\nश्री पटेल ने कहा यह बजट केवल आंकड़ों का लेखा-जोखा नहीं, बल्कि राजस्थान को 2047 तक विकसित राज्यों की श्रेणी में अग्रणी बनाने का रोडमैप है। उन्होंने कहा विरासत से विकास के विजन के अनुरूप  जैसलमेर, जोधपुर, बीकानेर, बाड़मेर और जालोर को शामिल करते हुए 'थार सांस्कृतिक सर्किट' बनाया जाएगा।\nन्यायिक और प्रशासनिक सुदृढ़ीकरण-\nविधि मंत्री ने कहा न्याय प्रणाली अधिक सुगम और सर्व सुलभ बनाने के लिए 15 विभिन्न न्यायालयों की स्थापना की जाएगी और न्यायालयों में अवसंरचना विकास के लिए 200 करोड़ रूपये का व्यय किया जाएगा। उन्होंने कहा नवगठित आठ जिलों में मिनी सचिवालय तथा 94 नवीन पंचायत समितियों तथा 3 हजार 467 ग्राम पंचायतों के भवन निर्माण में आधारभूत संरचना  विकास के लिए 3 हजार करोड़ रूपये का बजट आवंटित किया गया है।\nएनटीए की तर्ज पर बनेगी राजस्थान स्टेट टेस्टिंग एजेंसी—\nसंसदीय कार्य मंत्री ने कहा मुख्यमंत्री युवा स्वरोजगार योजना के तहत एक हजार करोड़ रूपये का व्यय कर 30 हजार युवाओं को लाभान्वित किया जाएगा। उन्होंने कहा भर्ती परीक्षाओं के पारदर्शी आयोजन के लिए एनटीए की तर्ज पर राजस्थान स्टेट टेस्टिंग एजेंसी का निर्माण किया जाएगा। उन्होंने कहा जोधपुर में मेजर शैतान सिंह कौशल केंद्र की स्थापना से हमारे युवाओं और पूर्व सैनिकों के परिवारों को प्रतियोगी परीक्षाओं के लिए उच्च स्तरीय प्रशिक्षण मिलेगा।\nपेरी अर्बन एरिया में जलापूर्ति के लिए 5 हजार करोड़—\nश्री पटेल ने कहा मुख्यमंत्री जल जीवन मिशन (शहरी) के तहत प्रदेश के समस्त शहरों के पेरी अर्बन एरिया के 6 हजार 245 गाँवों 5 हजार करोड़ रुपये का व्यय कर चरणबद्ध रूप से पेयजल की उपलब्धता सुनिश्चित की जाएगी। उन्होंने कहा प्रदेश में विद्युत तंत्र के विस्तार एवं सुदृढ़ीकरण के लिए 220 केवी के छह, 132 केवी के 13 तथा 33 केवी के 110  जीएसएस का निर्माण करवाया जाएगा।\nलूणी को मिली प्रमुख सौगातें—\n- एलसी-237 (लूणी-समदड़ी खण्ड में 680/6-7 किमी) राशि 46.40 करोड़\n- तख्त सागर से कुड़ी होद (लूणी) की पाइपलाइन को बदलने एवं अन्य सृदृढीकरण के कार्य (राशि 65 करोड़ रूपये)\n-  लूणी पंचायत समिति से राजाराम शिक्षण संस्थान तक फूट ओवरब्रिज का निर्माण कार्य (राशि 5 करोड़ रुपये)\n- जोजरी नदी को पुनर्जीवित करने के लिए एसटीपी / सीईटीपी के ट्रीटेड जल से सिंचाई एवं जोधपुर जिले की औद्योगिक आवश्यकताओं के लिए जल उपलब्ध कराने संबंधी प्रथम चरण के कार्य (राशि 50 करोड़ रूपये)\n——————\nअभय/आशुतोष\nडाउनलोड"
  },
  {
    "title": "विकसित राजस्थान की संकल्पना को साकार करने वाला है बजट  - जन स्वास्थ्य अभियांत्रिकी मंत्री\n- नई पाइपलाइन एवं पेयजल परियोजनाओं का होगा विस्तार\n- दूरस्थ एवं जल संकटग्रस्त क्षेत्रों को मिलेगी राहत",
    "state": "Rajasthan",
    "link": "https://dipr.rajasthan.gov.in/press-release-detail/234533/85",
    "content": "वीआईपी श्रेणी कैबिनेट मंत्री वीआईपी व्यक्ति श्री कन्हैया लाल उप श्रेणी रिलीज़ प्रेस विज्ञप्ति स्तर राज्य स्तरीय विभाग जल संसाधन  विभाग जिला जिला जयपुर\nजयपुर, 11 फरवरी। जलदाय मंत्री श्री कन्हैया लाल चौधरी ने वर्ष 2026-27 के राज्य बजट पर अपनी प्रतिक्रिया व्यक्त करते हुए इसे विकसित राजस्थान की संकल्पना को साकार करने वाला बजट बताया। उन्होंने कहा कि यह बजट प्रदेश में पेयजल आपूर्ति व्यवस्था को और अधिक सशक्त एवं आधुनिक बनाने की दिशा में महत्वपूर्ण कदम साबित होगा।\nश्री चौधरी ने बताया कि बजट में जल संसाधनों के संरक्षण, पाइपलाइन विस्तार, नई पेयजल परियोजनाओं तथा ग्रामीण क्षेत्रों में सतत जल उपलब्धता सुनिश्चित करने के लिए पर्याप्त प्रावधान किए गए हैं। इससे विशेष रूप से दूरस्थ एवं जल संकटग्रस्त क्षेत्रों को राहत मिलेगी।\nजलदाय मंत्री ने कहा कि सरकार की प्राथमिकता “हर घर स्वच्छ जल” के लक्ष्य को शीघ्रता से प्राप्त करना है। बजट में की गई घोषणाओं से अधूरी परियोजनाओं को गति मिलेगी और नई योजनाओं के माध्यम से शहरी एवं ग्रामीण क्षेत्रों में जल वितरण तंत्र को आधुनिक तकनीक से जोड़ा जाएगा।\nउन्होंने बताया कि बजट में विभाग में लगभग 3,000 संविदा कर्मियों की नियुक्ति का ऐलान किया गया है, जिससे विभाग की परिचालन क्षमता और सेवाओं की गुणवत्ता में सुधार होगा। इसके अलावा, बजट में “अमृत 2.0” योजना के तहत 3 लाख नए घरों में पेयजल कनेक्शन उपलब्ध कराने की घोषणा की गई है। मंत्री ने इसे ऐतिहासिक और जनकल्याणकारी कदम बताया, जो राज्य के प्रत्येक नागरिक तक स्वच्छ और सुरक्षित पीने का पानी पहुँचाने में महत्वपूर्ण योगदान देगा। उन्होंने कहा कि संशक्त जल प्रबंधन के लिए बजट में जयपुर में सेंटर ऑफ एक्सीलेंस की स्थापना के लिए 10 करोड़ रुपये की घोषणा की गई है। जिससे हम आधुनिक तकनीकों और नवाचारों को अपनाकर जल संकट के समाधान और जल सुरक्षा सुनिश्चित करने की दिशा में अग्रसर होंगे।\nश्री चौधरी ने कहा कि बजट में घोषित 160 करोड़ रुपये के पेयजल संबंधी कार्यों को तेजी से लागू किया जाएगा, ताकि हर घर तक नल का पानी पहुंच सके। उन्होंने राजस्थान स्टेट वाटर पॉलिसी का भी स्वागत किया, जो आमजन को पेयजल सुविधा और अघरेलु एवं औद्योगिक इकाइयों के लिए पानी उपलब्ध कराने में सहायक होगी। उन्होंने कहा कि बजट में 1,092 गांवों की लगभग 20 लाख आबादी को बीसलपुर से पेयजल आपूर्ति स्तर बेहतर करने के लिए सूरजरपुरा से चाकसू तक ट्रांसमिशन लाइन संबंधी कार्यों के लिए 650 करोड़ रुपये की घोषणा की गई है, इससे ग्रामीण क्षेत्रों में स्वच्छ और पर्याप्त पेयजल उपलब्ध होगा।\nजलदाय मंत्री ने मुख्यमंत्री और वित्त मंत्री का आभार व्यक्त करते हुए कहा कि यह बजट प्रदेश की आधारभूत संरचना को मजबूत करने के साथ-साथ जल संरक्षण और प्रबंधन के क्षेत्र में नवाचार को भी बढ़ावा देगा। उन्होंने विश्वास व्यक्त किया कि सभी जनप्रतिनिधियों, अधिकारियों और आमजन के सहयोग से प्रदेश को जल आत्मनिर्भर बनाने का संकल्प अवश्य पूरा होगा।\n------\nमानसिंह/रवीन्द्र सिंह\nडाउनलोड"
  }
]
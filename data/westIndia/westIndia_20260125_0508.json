[
  {
    "title": "मुख्यमंत्री श्री भजनलाल शर्मा की पहल पर प्रदेशभर में ग्राम उत्थान शिविरों का हो रहा आयोजन,\nपहले दो दिनों में कुल 687 ग्राम उत्थान शिविर आयोजित,\nकिसानों व पशुपालकों तक 12 विभागों की योजनाओं का पहुंच रहा लाभ",
    "state": "Rajasthan",
    "link": "https://dipr.rajasthan.gov.in/press-release-detail/232875/85",
    "content": "वीआईपी श्रेणी माननीय मुख्यमंत्री वीआईपी व्यक्ति श्री भजन लाल शर्मा उप श्रेणी रिलीज़ प्रेस विज्ञप्ति स्तर राज्य स्तरीय विभाग मुख्‍यमंत्री कार्यालय जिला जिला जयपुर\nजयपुर, 24 जनवरी। मुख्यमंत्री श्री भजनलाल शर्मा की पहल पर राज्य के ग्रामीण क्षेत्रों में ग्राम उत्थान शिविरों का आयोजन हो रहा है। प्रत्येक गिरदावर सर्किल पर आयोजित हो रहे एक दिवसीय शिविर में ग्रामीणों व विशेष रूप से किसानों एवं पशुपालकों को 12 विभागों की विभिन्न योजनाओं की जानकारी दी जा रही है। साथ ही, इन योजनाओं का लाभ पहुंचाना भी सुनिश्चित किया जा रहा है।\nग्राम उत्थान शिविरों के पहले दिन 23 जनवरी को प्रदेशभर में आयोजित हुए कुल 366 शिविरों में 2 लाख 11 हजार से अधिक ग्रामीणों ने भाग लिया। वहीं, दूसरे दिन 24 जनवरी को 321 शिविर आयोजित किए गए।\nमुख्यमंत्री श्री शर्मा ने किसानों व पशुपालकों से अपील की है कि अधिक से अधिक संख्या में आगामी ग्राम उत्थान शिविरों में सहभागी बनें और कल्याणकारी योजनाओं का लाभ उठाएं।\nउल्लेखनीय है कि 23 जनवरी से प्रथम चरण में प्रारंभ हुए ग्राम उत्थान शिविरों का आयोजन आगामी 25 व 31 जनवरी को किया जाएगा। इसी प्रकार द्वितीय चरण में 1 फरवरी एवं 5 से 9 फरवरी तक भी प्रत्येक गिरदावर सर्किल पर इन शिविरों का आयोजन होगा। प्रदेशभर में प्रातः 10 बजे से सायं 5 बजे तक यह शिविर आयोजित किए जा रहे हैं।\n-------\nहेमेंद्र-चेतन /आशीष\nडाउनलोड"
  },
  {
    "title": "समन्वय, स्वास्थ्य एवं सकारात्मक ऊर्जा को बढ़ाती हैं खेल प्रतियोगिताएं— आयुक्त, सूचना प्रौद्योगिकी और संचार विभाग —\nराजस्थान आईटी गेम्स 2025-26 के तहत बैडमिंटन, शतरंज एवं टेबल टेनिस प्रतियोगिताओं का भव्य शुभारंभ",
    "state": "Rajasthan",
    "link": "https://dipr.rajasthan.gov.in/press-release-detail/232874/85",
    "content": "वीआईपी श्रेणी वीआईपी व्यक्ति उप श्रेणी कार्यक्रम प्रेस विज्ञप्ति स्तर राज्य स्तरीय विभाग सूचना प्रौद्योगिकी और संचार विभाग जिला जिला जयपुर\nजयपुर, 24 जनवरी। राजस्थान आईटी गेम्स 2025-26 के अंतर्गत शनिवार को बैडमिंटन, शतरंज एवं टेबल टेनिस प्रतियोगिताओं का विधिवत शुभारंभ किया गया। शुभारंभ समारोह में मुख्य अतिथि आयुक्त, सूचना प्रौद्योगिकी और संचार विभाग श्री हिमांशु गुप्ता थे।\nशुभारंभ समारोह को संबोधित करते हुए श्री हिमांशु गुप्ता ने कहा कि इस प्रकार की खेल प्रतियोगिताएं विभागीय कर्मचारियों में आपसी समन्वय, स्वास्थ्य के प्रति जागरूकता एवं सकारात्मक ऊर्जा को बढ़ावा देती हैं। उन्होंने राजस्थान आईटी गेम्स 2025-26 के सफल आयोजन के लिए आयोजकों को शुभकामनाएं दीं। उन्होंने खिलाड़ियों से परिचय प्राप्त कर खेल भावना के साथ प्रतियोगिताओं में भाग लेने के लिए प्रोत्साहित किया।\nइस अवसर पर विशिष्ट अतिथि के रूप में संयुक्त सचिव एवं तकनीकी निदेशक श्री रामेश्वर लाल सोलंकी तथा राजस्थान अधीनस्थ कम्प्यूटर कर्मचारी संघ के प्रदेश अध्यक्ष श्री कपिल चौधरी उपस्थित थे। उन्होंने सभी प्रतिभागी खिलाड़ियों को खेल भावना के साथ उत्कृष्ट प्रदर्शन करने हेतु शुभकामनाएं दीं। ये प्रतियोगिताएं श्री मान सिंह, जिला अध्यक्ष जयपुर एवं श्री दीपचंद कुमावत, महासचिव के निर्देशन में आयोजित की जा रही हैं।\n————\nडॉ.आशीष खण्डेलवाल/​अभिषेक\nडाउनलोड"
  },
  {
    "title": "विधानसभा अध्यक्ष वासुदेव देवनानी ने पलटन बाजार एवं छावनी क्षेत्र में लगभग एक करोड़ 56 लाख के विकास कार्यों का किया लोकार्पण एवं शुभारम्भ",
    "state": "Rajasthan",
    "link": "https://dipr.rajasthan.gov.in/press-release-detail/232873/85",
    "content": "वीआईपी श्रेणी अध्यक्ष, राज सभा वीआईपी व्यक्ति श्री वासुदेव देवनानी उप श्रेणी कार्यक्रम प्रेस विज्ञप्ति स्तर राज्य स्तरीय विभाग जिला अजमेर जिला जिला अजमेर, जिला जयपुर\nजयपुर, 24 जनवरी। विधानसभा अध्यक्ष श्री वासुदेव देवनानी ने शनिवार को अजमेर के पलटन बाजार एवं छावनी परिषद क्षेत्र में नागरिक सुविधाओं को सुदृढ़ीकरण तथा शहरी आधारभूत ढांचे को मजबूती प्रदान करते हुए एक करोड़ 56 लाख रुपए से अधिक की लागत से निर्मित विभिन्न विकास कार्यों का लोकार्पण एवं अनेक सड़क निर्माण कार्यों का शुभारंभ किया। इन कार्यों से हजारों क्षेत्रवासियों को प्रत्यक्ष लाभ मिलेगा।\nश्री देवनानी ने पलटन बाजार में छावनी परिषद द्वारा 93 लाख 65 हजार रुपए की लागत से निर्मित नागरिक सुविधाओं एवं अधोसंरचना से जुड़े कार्यों का लोकार्पण किया। इनमें शहीद भगत सिंह उद्यान में ओपन जिम, विद्युत खंभों की स्थापना तथा आधुनिक लाइटिंग व्यवस्था का विकास शामिल है।  इसके साथ ही छावनी परिषद कार्यालय परिसर में बैडमिंटन कोर्ट, बिटुमिन रोड, स्टोर की वॉटरप्रूफिंग तथा पेवर ब्लॉक निर्माण का कार्य 25 लाख 48 हजार रुपए की लागत से पूर्ण किया गया है। सरदार वल्लभभाई पटेल खेल मैदान में चारदीवारी के निर्माण के साथ विद्युत खंभों एवं लाइटिंग व्यवस्था का विकास 22 लाख 42 हजार रुपए की लागत से किया गया। चिल्ड्रन पार्क का मरम्मत कार्य 6 लाख 56 हजार रुपए की लागत से किया गया है। छावनी परिषद चिकित्सालय के आसपास सीसी चौक मरम्मतीकरण पर 10 लाख 75 हजार रुपए तथा छावनी परिषद कार्यालय परिसर में सीसी चौक एवं पेवर ब्लॉक निर्माण पर 12 लाख 3 हजार रुपए की लागत से कार्य संपादित किए गए हैं।\nइन विकास कार्यों से क्षेत्र में स्वच्छता, जल निकासी और यातायात व्यवस्था में उल्लेखनीय सुधार होगा। इससे खिलाड़ियों को बेहतर और सुरक्षित खेल वातावरण मिलेगा तथा बच्चों के लिए आधुनिक और सुरक्षित मनोरंजन स्थल विकसित हुआ है।\nइसी क्रम में विधानसभा अध्यक्ष ने सार्वजनिक निर्माण विभाग द्वारा पलटन बाजार स्थित ग्वाला चौक पर 30 लाख रुपए की लागत से सड़क निर्माण कार्य का शुभारंभ किया। साथ ही वार्ड 60 के कालू की ढाणी क्षेत्र में सी-ब्लॉक में 14 लाख रुपए तथा ए-ब्लॉक में 18 लाख रुपए की लागत से सड़क निर्माण कार्य भी प्रारंभ किए गए। इन सड़कों के निर्माण से स्थानीय निवासियों को आवागमन की बेहतर सुविधा उपलब्ध होगी।\nश्री देवनानी ने कहा कि अजमेर को सुव्यवस्थित, स्वच्छ और आधुनिक शहर के रूप में विकसित करना राज्य सरकार की सर्वाेच्च प्राथमिकता है और इसी सोच के तहत सड़क, पेयजल, विद्युत, खेल, स्वास्थ्य एवं नागरिक सुविधाओं से जुड़े विकास कार्यों को चरणबद्ध तरीके से धरातल पर उतारा जा रहा है।\nउन्होंने कहा कि राज्य सरकार ने बजट में अजमेर के विकास के लिए लगभग दो हजार करोड़ रुपए की अभूतपूर्व स्वीकृति प्रदान की है। इनमें से अनेक कार्य पूर्ण हो चुके हैं और शेष शीघ्र पूर्ण होकर शहर का स्वरूप बदल देंगे।\nउन्होंने कहा कि वरुणसागर में वरुण देव की विशाल प्रतिमा, लेपर्ड सफारी, साइंस पार्क, तारागढ़ का विकास, आईटी पार्क, कन्वेंशन सेंटर तथा सड़कों, नालों, बिजली और स्वास्थ्य अवसंरचना से जुड़े कार्यों से अजमेर में पर्यटन, रोजगार और आर्थिक गतिविधियों को नई गति मिलेगी और शहर विकास की नई ऊंचाइयों को छुएगा।\n————\nभानूप्रताप/​अभिषेक\nडाउनलोड"
  },
  {
    "title": "संसदीय कार्य मंत्री ने जोधपुर के बुझावड़ विद्यालय का किया औचक निरीक्षण—\nसरकारी विद्यालयों के सफल संचालन में किसी प्रकार की कोताही बर्दाश्त नहीं की जाएगी – श्री पटेल",
    "state": "Rajasthan",
    "link": "https://dipr.rajasthan.gov.in/press-release-detail/232872/85",
    "content": "वीआईपी श्रेणी कैबिनेट मंत्री वीआईपी व्यक्ति श्री जोगाराम पटेल उप श्रेणी कार्यक्रम प्रेस विज्ञप्ति स्तर राज्य स्तरीय विभाग जिला जोधपुर जिला जिला जयपुर\nजयपुर,24 जनवरी। संसदीय कार्य मंत्री श्री जोगाराम पटेल ने शनिवार को जोधपुर जिले के राजकीय उच्च प्राथमिक विद्यालय, बुझावड़ का औचक निरीक्षण किया। उन्होंने विद्यालय परिसर, कक्षा-कक्ष और कार्यालय का अवलोकन किया। इस दौरान बच्चों को फर्श पर बैठाने, कार्यालय में अनुपयोगी सामान रखने और स्वच्छता की कमी जैसी कई अव्यवस्थाएं पाई और सुधार के निर्देश दिए।\nविद्यालय भविष्य निर्माण के केंद्र- विधि मंत्री\nविधि मंत्री ने कहा कि विद्यालय हमारे देश के भविष्य निर्माण के केंद्र है, इनका बेहतर संचालन हम सबकी नैतिक जिम्मेदारी है। सरकारी विद्यालयों के सफल संचालन में किसी प्रकार की कोताही बर्दाश्त नहीं की जाएगी। लूणी विधानसभा क्षेत्र के बच्चों को बेहतर शिक्षा के अवसर प्राप्त हो, इस दिशा में हम निरंतर काम कर रहे है।\nपीईईओ डोली को दिए आवश्यक निर्देश—\nश्री पटेल ने पदेन पंचायत प्रारम्भिक शिक्षा अधिकारी, डोली श्री नन्द किशोर यादव को  उनसे सम्बंधित सभी विद्यालयों का औचक निरीक्षण करने, सफाई व्यवस्था सुनिश्चित करने, विद्यालयों में नामांकन बढ़ाने और अभिभावकों एवं ग्रामवासियों से संवाद कर विद्यालयों का समुचित विकास सुनिश्चित करने के लिए आवश्यक निर्देश दिए।\n---\nअभय/ब्रजेश\nडाउनलोड"
  },
  {
    "title": "बालिकाओं का सशक्तिकरण ही राष्ट्र निर्माण की आधारशिला — डॉ. राजेश डोगीवाल\n— राष्ट्रीय बालिका दिवस पर जिला स्तरीय कार्यक्रम का आयोजन\n— बालिका कल्याण हेतु राज्य सरकार की योजनाओं की दी जानकारी",
    "state": "Rajasthan",
    "link": "https://dipr.rajasthan.gov.in/press-release-detail/232871/85",
    "content": "वीआईपी श्रेणी वीआईपी व्यक्ति उप श्रेणी कार्यक्रम प्रेस विज्ञप्ति स्तर राज्य स्तरीय विभाग जिला जयपुर जिला जिला जयपुर\nजयपुर, 24 जनवरी। राष्ट्रीय बालिका दिवस के अवसर पर जयपुर जिला प्रशासन के तत्वावधान में सांगानेर स्थित राजकीय बालिका उच्च माध्यमिक विद्यालय में जिला स्तरीय कार्यक्रम का भव्य आयोजन किया गया। कार्यक्रम में बड़ी संख्या में बालिकाओं की उत्साहपूर्ण सहभागिता रही, जिससे आयोजन प्रेरणादायी एवं सार्थक बन गया।\nकार्यक्रम में महिला अधिकारिता विभाग के उपनिदेशक डॉ. राजेश डोगीवाल ने मुख्य अतिथि के रूप में शिरकत की। अपने संबोधन में उन्होंने कहा कि जिला कलक्टर डॉ. जितेन्द्र कुमार सोनी के निर्देशन में जिला प्रशासन द्वारा सक्षम जयपुर अभियान के तहत बालिकाओं को शिक्षित, सुरक्षित एवं सशक्त बनाने के लिए निरंतर प्रभावी प्रयास किए जा रहे हैं। उन्होंने कहा कि बालिकाएं समाज की धुरी हैं और उनका सशक्तिकरण ही राष्ट्र के समग्र एवं सतत विकास की मजबूत आधारशिला है।\nडॉ. डोगीवाल ने बालिकाओं से आत्मविश्वास के साथ आगे बढ़ने, शिक्षा को प्राथमिकता देने तथा कौशल विकास एवं आत्मनिर्भरता को अपने जीवन का लक्ष्य बनाने का आह्वान किया। उन्होंने कहा कि सशक्त बालिका ही सशक्त परिवार, समाज और राष्ट्र का निर्माण कर सकती है।\nइस अवसर पर उन्होंने राजस्थान सरकार द्वारा बालिकाओं एवं महिलाओं के कल्याण और सशक्तिकरण के लिए संचालित विभिन्न जनकल्याणकारी योजनाओं की विस्तृत जानकारी दी। उन्होंने बताया कि राज्य सरकार बालिका शिक्षा, स्वास्थ्य, सुरक्षा तथा आर्थिक स्वावलंबन को सर्वोच्च प्राथमिकता दे रही है तथा पात्र बालिकाओं को इन योजनाओं का अधिकाधिक लाभ उठाना चाहिए।\nकार्यक्रम के दौरान विद्यालय की प्राचार्या श्रीमती संगीता शर्मा ने स्वागत उद्बोधन प्रस्तुत करते हुए कहा कि बालिका शिक्षा सामाजिक परिवर्तन की सबसे सशक्त कड़ी है। उन्होंने विद्यालय स्तर पर बालिकाओं के सर्वांगीण विकास के लिए किए जा रहे प्रयासों की भी जानकारी दी।\nइस अवसर पर महिला अधिकारिता विभाग की ब्लॉक स्तरीय अधिकारी श्रीमती उषा शर्मा सहित अन्य अधिकारीगण, शिक्षकगण एवं विद्यालय स्टाफ उपस्थित रहे। कार्यक्रम का उद्देश्य बालिकाओं में जागरूकता बढ़ाना, उन्हें उनके अधिकारों के प्रति सजग करना तथा एक सशक्त, समान एवं समावेशी समाज के निर्माण की दिशा में प्रेरित करना रहा।\n———\nहेमन्त/अभिषेक\nडाउनलोड"
  },
  {
    "title": "मुख्यमंत्री श्री भजनलाल शर्मा की देवनारायण जयंती पर शुभकामनाएं",
    "state": "Rajasthan",
    "link": "https://dipr.rajasthan.gov.in/press-release-detail/232870/85",
    "content": "वीआईपी श्रेणी माननीय मुख्यमंत्री वीआईपी व्यक्ति श्री भजन लाल शर्मा उप श्रेणी रिलीज़ प्रेस विज्ञप्ति स्तर राज्य स्तरीय विभाग मुख्‍यमंत्री कार्यालय जिला जिला जयपुर\nजयपुर, 24 जनवरी। मुख्यमंत्री श्री भजनलाल शर्मा ने देवनारायण जयंती (25 जनवरी) के अवसर पर प्रदेशवासियों को हार्दिक बधाई और शुुभकामनाएं दी हैं।\nश्री शर्मा ने कहा कि भगवान देवनारायण जी ने दीन-दुखियों की मदद तथा लोक-कल्याण के लिए अपना जीवन समर्पित किया और समाज में प्रेम व भाईचारे का संदेश दिया। उनके आदर्श आज भी समाज के लिए प्रासंगिक है।\nमुख्यमंत्री ने इस अवसर पर प्रदेशवासियों का आह्वान किया कि वे भगवान देवनारायण जी के आदर्शों को जीवन में अपनाएं और देश व समाज को सशक्त करने में अपनी सक्रिय भूमिका निभाएं।\n-----\nहेमेन्द्र सिंह/अभिषेक\nडाउनलोड"
  },
  {
    "title": "निवेश, नवाचार और विरासत के संगम से बदल रही है राजस्थान पर्यटन की तस्वीर\nघरेलू पर्यटन में आया जबरदस्त बूम",
    "state": "Rajasthan",
    "link": "https://dipr.rajasthan.gov.in/press-release-detail/232869/85",
    "content": "वीआईपी श्रेणी वीआईपी व्यक्ति उप श्रेणी रिलीज़ प्रेस विज्ञप्ति स्तर राज्य स्तरीय विभाग पर्यटन  विभाग जिला जिला जयपुर\nजयपुर 24, जनवरी। राजस्थान पर्यटन आज केवल किलों–महलों के दर्शन तक सीमित नहीं रह गया है अपितु यह सेक्टर अब निवेश, नवाचार, रोजगार सृजन और वैश्विक ब्रांडिंग का सशक्त मॉडल बनकर उभरा है।\nराइजिंग राजस्थान अभियान, नई पर्यटन नीति, ऐतिहासिक स्मारकों में लौटती रौनक, धार्मिक व ग्रामीण सर्किट और फेयर-फेस्टिवल्स के विस्तार ने प्रदेश को पर्यटन के एक नए युग में पहुंचा दिया है। जिनके चलते प्रदेश में घरेलू पर्यटकों की जबरदस्त बढ़ोतरी हुई है।\nपर्यटन आयुक्त रुक्मणि रियाड़ ने बताया कि विगत वर्ष की तुलना में इस वर्ष राजस्थान में आने वाले पर्यटकों की संख्या में 9.74 प्रतिशत की वृद्धि हुई।\nउन्होंने बताया कि भारत में आई विदेशी पर्यटकों के आगमन की गिरावट के तहत अन्य राज्यों की तुलना में राजस्थान में विदेशी पर्यंटकों के आगमन में गिरावत कम है। जहाँ भारत में सितम्बर 2025 तक विदेशी पर्यटक यात्राओं में वर्ष 2024 की तुलना में 12.53 प्रतिशत की कमी हुई है वहीं राजस्थान में विदेशी पर्यटक यात्राओं की संख्या में मात्र 6.4 प्रतिशत की कमी आई है।\nवहीं प्रदेश घरेलु पर्यटन की रिकॉर्ड वृद्धि एक उपलब्धि और अवसर के रूप में उभर कर आई है जिससे आने वाले वर्षो में राजस्थान पर्यटन नई ऊचाई छूने की ओर अग्रसर होगा।\nउल्लेखनीय है कि राजस्थान पर्यटन विभाग की ओर से अंतरराष्ट्रीय स्तर पर आयोजित विभिन्न ट्रैवल मार्ट्स जैसे आईटीबी बर्लिन 3 से 5 मार्च 2025, BITE बिजिंग चीन 27 से 29 जून 2025, टूरिज्म एक्सपो जापान 24 से 27 सितम्बर 2025, आईमेक्स यु एस ए 13 से 15 अक्टूबर 2025, डब्लूटीएम लंदन 3 से 5 नवंबर 2025 में सहभागिता कर राजस्थान पर्यटन के महत्वपूर्ण प्रस्तुतिकरण और शानदार मार्केटिंग के आधार पर राजस्थान पर्यटन को लाभ होगा। आने वाले समय में राजस्थान में विदेशी पर्यटकों के आगमन वृद्धि होने का अनुमान लगाया जा सकता है।\nपर्यटन आयुक्त ने बताया कि गत माह दिसम्बर 2025 में राजस्थान पर्यटन नीति 2025 एवं राजस्थान फिल्म पर्यटन प्रोत्साहन नीति 2025 के लागू होने से आने वाले समय में पर्यटकों को नए अनुभव एवं विदेशी फिल्म शूंटिंगों के माध्यम से विदेश में राजस्थानी पर्यटन स्थलों के प्रति आकर्षण बढ़ेगा‌ और विदेशी सैलानी तेजी से आकर्षित होंगे। उन्होंने बताया कि जयपुर में प्रतिवर्ष होने वाले ग्रेट इंडिया ट्रैवल बाजार के माध्यम से भी बड़े विदेशी टूर ऑपरेटर एवं ट्रेवल एजेंट के माध्यम से भी विदेशी पर्यटकों को आकर्षित किया जाएगा, जिससे इस वर्ष में पर्यटकों के आगमन में वृद्धि होगी।\nपर्यटन आयुक्त ने बताया कि राजस्थान में घरेलू पर्यटकों की यात्राओं में वृद्धि एक अच्छा अवसर है जिस का लाभ राजस्थान को होगा इस हेतु आवश्यक ढांचागत विकास और अंतराष्ट्रीय स्तर की सुविधाओं को विकसित किया जाना हमारा लक्ष्य है, ताकि राजस्थान में आने वाले पर्यटकों को बेहतरीन अनुभव हो सके और रिपीट टूरिज्म भी बढ़े।\n———\nगजाधर/अभिषेक\nडाउनलोड"
  },
  {
    "title": "भारत सरकार द्वारा निर्देशित \"स्वतंत्रता का मंत्र-वंदे मातरम\" एवं समृद्धि का मंत्र-आत्मनिर्भर भारत\" ध्येय वाक्य का अनुसरण करते हुए मुख्यमंत्री श्री भजनलाल शर्मा के मार्गदर्शन में जयपुर सहित प्रदेश में आयोजित हो रहें वन्देमातरम कार्यक्रम\n— सेल्फी लेकर हो रहा वंदेमातरम जय घोष",
    "state": "Rajasthan",
    "link": "https://dipr.rajasthan.gov.in/press-release-detail/232867/85",
    "content": "वीआईपी श्रेणी वीआईपी व्यक्ति उप श्रेणी कार्यक्रम प्रेस विज्ञप्ति स्तर राज्य स्तरीय विभाग पर्यटन  विभाग जिला जिला जयपुर\nजयपुर, 24 जनवरी। राष्ट्रगीत वंदे मातरम के 150 वर्ष पूर्ण होने के अवसर पर मुख्यमंत्री श्री भजनलाल शर्मा के मार्गदर्शन में प्रदेश में आयोजित किये जा रहे कार्यक्रमों के द्वितीय चरण की श्रृंखला में ध्येय वाक्य \"स्वतंत्रता का मंत्र-वंदे मातरम\" एवं समृद्धि का मंत्र-आत्मनिर्भर भारत\"  आधारित विभिन्न कार्यक्रम आयोजित किये जा रहें हैं।\nउपमुख्यमंत्री दिया कुमारी के निर्देशन में राष्ट्रगीत वंदेमातरम का स्वतंत्रता आंदोलन में योगदान को विभिन्न आयोजनों के माध्यम से प्रदेश के जन-जन  तक पहुंचाया जा रहा है।\nअतिरिक्त मुख्य सचिव पर्यटन, कला, साहित्य एवं संस्कृति प्रवीण गुप्ता ने बताया कि वन्देमातरम@150 के आयोजन के द्वितीय चरण में \"स्वतंत्रता का मंत्र-वंदे मातरम\" एवं समृद्धि का मंत्र-आत्मनिर्भर भारत\" भारत सरकार द्वारा निर्देशित ध्येय वाक्य का अनुसरण करते हुए जयपुर सहित प्रदेश के महाविद्यालयों/विद्यालयों/आवासीय विद्यालयों/छात्रावासों में शनिवार ( 24 जनवरी) को वंदेमातरम@150 पर आधारित निबन्ध प्रतियोगिता, वाद-विवाद प्रतियोगिता, रंगोली, चित्रकला एवं पेंटिंग प्रतियोगिताओं का आयोजन किया गया। वहीं शनिवार को ही समस्त विद्यार्थियों की Quiz.Mygov.in पर उपलब्ध Quiz on Vande Mataram में सहभागिता भी की गई।\nसयुंक्त शासन सचिव कला, साहित्य एवं संस्कृति अनुराधा गोगिया ने बताया कि जयपुर के अल्बर्ट हॉल, हवामहल, आमेर सहित पर्यटन स्मारकों और प्रदेश के पर्यटक स्मारकों पर वंदे मातरम बूथ लगाए गए हैं। इसके साथ ही जहां सेल्फी पॉइंट्स बनाये गए है वहां पर आगंतुक पर्यटक एवं आमजन वंदे मातरम के महातम्य से परिचित होने के साथ ही इन सेल्फी पॉइंट्स पर सेल्फी लेकर  अपने राष्ट्रभक्ति के भाव को प्रकट भी कर रहे हैं। अल्बर्ट हॉल पर पुलिस बैंड द्वारा वन्देमातरम की धुन का वादन किया गया।\nशुक्रवार (23 जनवरी) को राज्य में आयोजित मेगा PTM में एक साथ 65,000 विद्यालयों में समस्त अभिभावकों को सम्मिलित कर वंदे मातरम् से व्यापक स्तर पर गायन करवाया जाना एक उपलब्धि है। उन्होंने बताया कि इसी प्रकार शुक्रवार को ही राज्य के समस्त महाविद्यालयों/ विद्यालयों/छात्रावासों / अनाथालयों में वंदे मातरम् गीत का गायन किया गया। इसी प्रकार शुक्रवार को राजकीय कार्यालय में भी वृहद स्तर पर वंदे मातरम का गायन किया गया। प्रदेश की 62 हजार आंगनबाड़ियों में भी शुक्रवार को वंदे मातरम का गायन किया गया। पंचायती राज इकाइयों एवं  शहरी निकायों, गैर सरकारी संस्थानों तथा अन्य सामाजिक संस्थाओं द्वारा भी शुक्रवार को वंदे मातरम का गायन किया गया।\n26 जनवरी को गणतंत्र दिवस के अवसर पर समस्त राजकीय एवं निजी महाविद्यालयों/विद्यालयों एवं गणतंत्र दिवस के कार्यक्रमों में वंदे मातरम् पर आधारित सांस्कृतिक कार्यक्रमों के साथ वंदे मातरम् एवं देशभक्ति गीतों पर आधारित बैण्ड वादन किया जाएगा। गणतंत्र दिवस के अवसर पर पुलिस बैंड द्वारा वंदे मातरम की प्रस्तुति दी जाएगी। वंदे मातरम आधारित सांस्कृतिक कार्यक्रमों का आयोजन होगा। इसके साथ ही गणतंत्र दिवस के अवसर पर सवाई मानसिंह स्टेडियम में आयोजित होने वाले राज्य स्तरीय समारोह में वंदे मातरम@150 आधारित झांकी निकाली जाएगी। इसी प्रकार जिलों की झांकियां में भी वंदे मातरम आधारित थीम होगी। सभी राजकीय अधिकारियों एवं कर्मचारियों तथा आमजन से भी आग्रह किया गया है कि वे उक्त अवसर पर vandematram150.in वंदे मातरम गायन कर, सेल्फी अपलोड करें जिसका उनको प्रमाण पत्र भी ऑनलाइन मिलेगा।\nप्रदेश में 25 और 26 जनवरी को जिला जनसंपर्क कार्यालय के माध्यम से वन्देमातरम@150 प्रदर्शनी का भी आयोजन किया जाएगा।\n————\nगजाधर/अभिषेक\nडाउनलोड"
  },
  {
    "title": "पशुपालको के लिए सार्थक सिद्ध हो रहे है ग्राम उत्थान शिविर",
    "state": "Rajasthan",
    "link": "https://dipr.rajasthan.gov.in/press-release-detail/232866/85",
    "content": "वीआईपी श्रेणी वीआईपी व्यक्ति उप श्रेणी कार्यक्रम प्रेस विज्ञप्ति स्तर राज्य स्तरीय विभाग जिला जयपुर जिला जिला जयपुर\nजयपुर 24 जनवरी। राज्य सरकार के निर्देशानुसार ग्राम उत्थान शिविर के अंतर्गत माधोराजपुरा ब्लॉक ग्राम पंचायत हरसूलिया के निवासी श्री हीरालाल गुर्जर को पशुपालन विभाग द्वारा फर्टिलिटी किट प्रदान किया गया। साथ ही उन्हें गाय एवं भैंस में सेक्स सॉर्टेड सीमेन के उपयोग, लाभ एवं जागरूकता संबंधी सूचना पुस्तिका (पेम्फलेट) भी वितरित की गई।\nशिविर के दौरान पशुपालक को उन्नत प्रजनन तकनीक अपनाने हेतु विस्तार से जानकारी दी गई, जिससे दुग्ध उत्पादन बढ़ाने एवं आर्थिक सशक्तिकरण में सहायता मिल सके। इसके अतिरिक्त मुख्यमंत्री मंगला पशु बीमा योजना के अंतर्गत उनका पंजीकरण सफलतापूर्वक किया गया। इस प्रकार यह शिविर पशुपालकों को आधुनिक तकनीक, सरकारी योजनाओं एवं पशु स्वास्थ्य सेवाओं से जोड़ने की दिशा में एक सार्थक और सफल पहल सिद्ध हुआ । शिविर आयोजित करने पर पशुपालको ने माननीय मुख्यमंत्री का आभार जताया है।\n————\nहेमन्त/अभिषेक\nडाउनलोड"
  },
  {
    "title": "कृषि यन्त्र मिलने पर कृषक दूलीचन्द के घर आई खुशी",
    "state": "Rajasthan",
    "link": "https://dipr.rajasthan.gov.in/press-release-detail/232865/85",
    "content": "वीआईपी श्रेणी वीआईपी व्यक्ति उप श्रेणी कार्यक्रम प्रेस विज्ञप्ति स्तर राज्य स्तरीय विभाग जिला जयपुर जिला जिला जयपुर\nजयपुर 24 जनवरी। राज्य सरकार के निर्देशानुसार गिरदावर सर्किल काजीपुरा मे ग्राम उत्थान शिविरों का आयोजन किया गया जिसमें अग्रिम दलों का गठन किया गया जिनके द्वारा कृषि विभाग से सम्बन्धित सभी संचालित योजनाओं का लाभ आम किसानों को दिये जाने का लक्ष्य निर्धारित किया गया था। जिसमें प्रार्थी श्री दूलीचन्द पुत्र श्री रामचन्द्र कुमावत निवासी काजीपुरा ने कृषि विभाग में कृषि यन्त्र हेतु आवेदन किया था। शिविर में माननीय उपखण्ड अधिकारी श्री ऋषिराज कपिल पर्यवेक्षण अधिकारी नयाब तहसीलदार सांभरलेक शिविर प्रभारी श्री लक्ष्मीनारायण व सह प्रभारी सहायक कृषि अधिकारी के समक्ष परिवेदना रखी जिस पर सम्बन्धित कृषि अधिकारी श्रीमती हंसा गुर्जर कृषि पर्यवेक्षक श्रीमती रजना चैधरी को निर्देश दिये जिस सम्बन्धित अधिकारियों ने कार्यवाही करते हुये आवेदन स्वीकृत किया। जिस पर उक्त किसान ने अवगत कराया कि कृषि यन्त्र मिलने से कृषि कार्यो में बहुत सहायता प्राप्त होगी और घर पर खुशियां आएंगी। इस कारण उपस्थित सभी किसानों ने खुशी व्यक्त करते हुए इस प्रकार के शिविरो का आयोजन करने पर प्रदेश के माननीय मुख्यमंत्री श्री भजनलाल शर्मा का आभार व्यक्त किया।\n———\nहेमन्त/अभिषेक\nडाउनलोड"
  }
]
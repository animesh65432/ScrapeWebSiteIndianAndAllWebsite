[
  {
    "title": "Pre-Budget Consultation Meetingah Dr. Vanlalthlana tel",
    "link": "https://dipr.mizoram.gov.in//post/pre-budget-consultation-meetingah-dr-vanlalthlana-tel",
    "state": "Mizoram",
    "content": "2864/2025-2026\n\nNew Delhi, 11th January 2026:Nimin khan Union Minister for Finance and Corporate Affairs Pi Nirmala Sitharaman-i kaihhruaina hnuaiah Pre-Budget Consultation with States and Union Territories meeting chu New Delhi-ah neih a ni a, Mizoram Sawrkar aiawhin Minister Dr Vanlalthlana a tel.\n\nPre-Budget Consultation Meeting hi State leh UT-te nen kum tinin Union Budget pharh hmaa neih ṭhin a ni a. Tun ṭumah hian February ni 1, 2026-a pharh tur Union Budget 2026-27 chu thlir lawk niin, State leh Union Territory aiawha kalten an ngaih pawimawh leh duh dan te an sawi tlang a ni.\n\nMeeting-ah hian Union Minister for State for Finance Pankaj Chaudhary bakah Manipur Governor te; Delhi, Goa, Haryana, Jammu & Kashmir, Meghalaya leh Sikkim Chief Minister te; Arunachal Pradesh, Madhya Pradesh, Odisha, Rajasthan leh Telangana Deputy Chief Minister-te bakah State leh UT Finance Minister-te an tel.\n\nMinister Dr Vanlalthlana hi Finance Department Deputy Secretary Pu Rosiamliana'n a ṭawiawm a ni.\n\nAttachment"
  }
]
[
  {
    "title": "लोकसभा अध्यक्ष श्री ओम बिरला शनिवार को संक्षिप्त प्रवास पर जोधपुर एयरपोर्ट पहुंचे",
    "state": "Rajasthan",
    "link": "https://dipr.rajasthan.gov.in/press-release-detail/228782/85",
    "content": "जयपुर, 29 नवंबर। लोकसभा अध्यक्ष श्री ओम बिरला शनिवार को संक्षिप्त प्रवास पर जोधपुर एयरपोर्ट पहुंचे। एयरपोर्ट पर ऊर्जा राज्य मंत्री (स्वतंत्र प्रभार) श्री हीरालाल नागर, गृह एवं गोपालन राज्य मंत्री श्री जवाहर सिंह बेढम, पूर्व मंत्री श्री राजेंद्र सिंह राठौड़, जिला कलक्टर श्री गौरव अग्रवाल सहित जनप्रतिनिधियों एवं वरिष्ठ अधिकारियों ने उनकी अगवानी की।श्री बिरला ने अपराह्न 12.50 बजे पाली के लिए प्रस्थान किया।\nलोकसभा अध्यक्ष श्री ओम बिरला शनिवार सांय पाली से पुनः जोधपुर एयरपोर्ट पहुंचे जहां से उन्होंने दिल्ली के लिए उड़ान भरी। इस दौरान जोधपुर विधायक श्री अतुल भंसाली, जिला कलक्टर श्री गौरव अग्रवाल, डीसीपी (पूर्व) पी डी नित्य सहित जनप्रतिनिधि एवं वरिष्ठ अधिकारी एयरपोर्ट पर उपस्थित रहे।\n-----\nआकांक्षा/आशुतोष"
  },
  {
    "title": "विशेष गहन पुनरीक्षण कार्यक्रम में डिजिटाईजेशन कार्य सौ फीसदी पूर्ण कर सलूंबर जिला बना राज्य में प्रथम",
    "state": "Rajasthan",
    "link": "https://dipr.rajasthan.gov.in/press-release-detail/228781/85",
    "content": "जयपुर, 29 नवंबर। मुख्य निर्वाचन अधिकारी श्री नवीन महाजन के मार्गदर्शन और सलूंबर जिला निर्वाचन अधिकारी श्री अवधेश मीना के नेतृत्व में सलूंबर जिले में विशेष गहन पुनरीक्षण अभियान को व्यापक स्तर पर संचालित किया गया। इस अभियान का मुख्य उद्देश्य जिले की मतदाता सूची को शुद्ध, अद्यतन तथा त्रुटिरहित बनाना है ताकि प्रत्येक योग्य नागरिक को मतदान के अधिकार से वंचित न होना पड़े।\nभारत निर्वाचन आयोग के निर्देशानुसार वर्तमान में मतदाता सूचियों के विशेष गहन पुनरीक्षण कार्यक्रम—2026 के तहत एक बहुत बड़ी उपलब्धि हासिल करते हुए, विधानसभा निर्वाचन क्षेत्र 156 सलूंबर ने मतदाताओं के सौ फीसदी डिजिटाईजेशन का कार्य सबसे पहले पूरा कर पूरे राज्य में प्रथम स्थान प्राप्त किया है।\nसलूंबर जिला निर्वाचन अधिकारी एवं उप जिला निर्वाचन अधिकारी ने दी शुभकामनाएं—\nजिला निर्वाचन अधिकारी श्री अवधेश मीना एवं उप जिला निर्वाचन अधिकारी ने सलूंबर जिले की आमजनता एवं पूरी विशेष गहन पुनरीक्षण टीम को बधाई देते हुए इस राष्ट्रीय महत्व के निर्वाचन कार्य को सम्पन्न करने में लगे समस्त अधिकारियों एवं कार्मिकों की सराहना की।\nजिला निर्वाचन अधिकारी अवधेश मीना ने कहा कि मतदाता सूची का शुद्धिकरण राज्य और केंद्र निर्वाचन आयोग की सर्वोच्च प्राथमिकता का विषय है। ऐसे महत्वपूर्ण राष्ट्रीय कार्य में इन बीएलओ ने जिस सत्यनिष्ठा और तत्परता का परिचय दिया है, वह अत्यंत प्रशंसनीय है। उन्होंने कहा कि इन कार्मिकों द्वारा स्थापित कार्य-संस्कृति अन्य समस्त कार्मिकों के लिए एक आदर्श उदाहरण है।\nजिला निर्वाचन अधिकारी ने आमजन से भी अपील की कि वे विशेष गहन पुनरीक्षण अभियान में अपने क्षेत्र के बीएलओ का पूर्ण सहयोग करें और उन्हें सही जानकारी के साथ गणना प्रपत्र भरकर उपलब्ध कराएं, ताकि मतदाता सूची को त्रुटि-रहित बनाया जा सके।\nप्रशस्ति पत्र प्रदान कर किया गया उत्साहवर्धन—\nजिला निर्वाचन अधिकारी ने बीएलओ एवं कार्मिकों को प्रशस्ति पत्र प्रदान कर सम्मानित किया। उन्होंने आह्वान किया कि जिले के अन्य बीएलओ भी इन साथियों के अनुभवों से सीख लेते हुए शेष कार्य को पूर्ण गुणवत्ता और समयबद्धता के साथ संपन्न करें।\nडेटा गुणवत्ता एवं 'शून्य त्रुटि' की सुनिश्चितता—\nजिला निर्वाचन अधिकारी ने मतदाता सूची की शुद्धता पर विशेष जोर दिया। उन्होंने बीएलओ को निर्देशित किया कि प्रपत्रों में मतदाताओं के नाम, फोटो और अन्य विवरणों की प्रविष्टि पूर्ण सावधानी से की जाए। उन्होंने कहा कि अभियान का मुख्य उद्देश्य 'त्रुटि-रहित' मतदाता सूची तैयार करना है, अतः डेटा एंट्री में किसी भी प्रकार की विसंगति स्वीकार्य नहीं होगी।\n–--–\nबनवारी/आशुतोष"
  },
  {
    "title": "पाली के सुमेरपुर विधानसभा क्षेत्र में दस नई ग्राम सेवा सहकारी समितियां स्वीकृत,\nनई जीएसएस खुलने से ग्रामीण अर्थव्यवस्था होगी मजबूत— पशुपालन मंत्री",
    "state": "Rajasthan",
    "link": "https://dipr.rajasthan.gov.in/press-release-detail/228780/85",
    "content": "जयपुर,29 नवंबर। पाली जिले के विधानसभा क्षेत्र सुमेरपुर में पशुपालन मंत्री  श्री जोराराम कुमावत के प्रयासों से क्षेत्रवासियों को एक और सौगात मिली है।  कुमावत के आग्रह एवं मुख्यमंत्री श्री भजनलाल शर्मा की पहल पर सहकारिता विभाग ने सुमेरपुर विधानसभा क्षेत्र के दस गांवों में ग्राम सेवा सहकारी समिति की स्वीकृति जारी की है। श्री जोराराम कुमावत ने बताया कि सलोदरिया, बलूपुरा, पालड़ी जोड़, जवाई बांध, गोगरा, खीमाडा, गलथनी, नौवीं, वडेरवास, गिरादडा में नई ग्राम सेवा सहकारी समिति मंजूर हुई है।\nकुमावत ने बताया कि मुख्यमंत्री  श्री भजनलाल शर्मा ने राजस्थान में बहुउद्देशीय ग्राम सेवा सहकारी समितियों की स्थापना के मापदंडों में बड़ा बदलाव किया था। इससे नए जीएसएस के गठन में आसानी हो गई थी, यही वजह है कि सुमेरपुर विधानसभा क्षेत्र में 10 नई जीएसएस का गठन किया गया है। उन्होंने बताया कि राज्य सरकार ने बजट वर्ष 2025-26 में नई जीएसएस के गठन का ऐलान किया था। इस बजट घोषणा को पूरा करते हुए सहकारिता विभाग ने यह मंजूरी प्रदान की है। श्री कुमावत ने कहा कि इन गांवों में ग्राम सेवा सहकारी समिति खुलने से ग्रामीणों को किफायती ऋण, सरकारी योजनाओं का लाभ और सामूहिक खरीदारी और बिक्री जैसी कई सुविधाएँ मिल सकेंगी, जिससे ग्रामीण अर्थव्यवस्था मजबूत होगी। उन्होंने कहा कि नई ग्राम सेवा सहकारी समिति (जीएसएस) खुलने से इन गांवों के लोगों के लिए बैंकिंग सुविधाएँ (जैसे बचत, भुगतान और लेन-देन), कृषि उपकरण किराए पर देने और दैनिक उपयोग की वस्तुएँ कम मूल्य पर उपलब्ध कराने जैसे काम भी आसानी से हो सकेंगे।  इसके अलावा ग्राम सेवा सहकारी समिति के सदस्यों को किसान क्रेडिट कार्ड के माध्यम से ऋण लेने की सुविधा भी मिल सकेगी। साथ ही बैंकिंग सुविधाएँ जैसे बिल भुगतान (पानी, बिजली, टेलीफोन) और विभिन्न बैंकों के लेन-देन की सुविधा मिलेगी। उन्होंने कहा कि यह समिति लोकतांत्रिक सिद्धांतों पर काम करती है और लोगों की नागरिक भागीदारी बढ़ाती है।\n————\nसौरभ/आशुतोष"
  },
  {
    "title": "प्रधानमंत्री श्री नरेंद्र मोदी और मुख्यमंत्री श्री भजनलाल शर्मा जी के नेतृत्व में इंडिया इंटरनेशनल ट्रेड फ़ेयर—2025 में राजस्थान को गोल्ड मेडल - कर्नल राज्यवर्धन राठौड़,\nपार्टनर स्टेट के रूप में आगंतुकों की पहली पसंद बना राजस्थान मंडप, उत्पादों की रिकॉर्ड बिक्री से हस्तशिल्प उद्यमियों में उत्साह",
    "state": "Rajasthan",
    "link": "https://dipr.rajasthan.gov.in/press-release-detail/228779/85",
    "content": "जयपुर, 29 नवंबर। उद्योग एवं वाणिज्य मंत्री कर्नल राज्यवर्धन राठौड़ ने बताया कि प्रधानमंत्री श्री नरेंद्र मोदी के \"एक भारत, श्रेष्ठ भारत\" के संकल्प पर नई दिल्ली के प्रगति मैदान में आयोजित 44वें भारतीय अंतरराष्ट्रीय व्यापार मेले के समापन समारोह में राजस्थान मंडप को उसके उत्कृष्ट एवं नवोन्मेषी प्रदर्शन हेतु स्वर्ण पदक प्रदान किया गया।\nउन्होंने कहा कि मुख्‍यमंत्री श्री भजनलाल शर्मा के मार्गदर्शन में बनाए गए राजस्थान पवेलियन को प्राप्त यह स्वर्ण पदक सम्पूर्ण राज्य के लिए गौरव का विषय है। इस उपलब्धि से राज्य के हस्तशिल्प, कला और सांस्कृतिक धरोहर के संरक्षण व संवर्धन को नई गति मिलेगी तथा देश-विदेश के आगंतुकों तक राजस्थानी कला-संस्कृति की प्रभावी पहुँच सुनिश्चित होगी।\nउद्योग मंत्री कर्नल राज्‍यवर्धन राठौड़ ने उद्योग एवं पर्यटन विभाग के साथ रीको, राजस्थली एम्पोरियम, बीआईपी, खादी, राजीविका एवं रूडा की संयुक्त सहभागिता सुनिश्चित की जिससे राजस्थान पवेलियन को समृद्ध, आकर्षक और अनुभव-केंद्रित स्वरूप प्रदान किया जा सका।\n\"एक भारत, श्रेष्ठ भारत\" की भावना पर आधारित इस बार राजस्थान और असम के सांस्कृतिक एकीकरण की पहल विशेष आकर्षण का केंद्र रही। इस पहल के माध्यम से दोनों राज्यों की कला, संस्कृति और व्यापारिक संभावनाओं का प्रभावी आदान-प्रदान हुआ, जिससे द्विपक्षीय व्यापारिक एवं सांस्कृतिक संबंध और अधिक सुदृढ़ होने की संभावनाएँ बढ़ी हैं।\nइस प्रयास से राज्य के कारीगरों, शिल्पकारों, उद्यमियों और निवेशकों को राष्ट्रीय एवं अंतरराष्ट्रीय स्तर पर अपने उत्पादों और कौशल को प्रस्तुत करने के व्यापक अवसर प्राप्त हुए। राजस्थली एम्पोरियम द्वारा बनाई गई \"वन डिस्ट्रिक्ट, वन प्रोडक्ट\" वॉल पर राज्य के सभी 41 जिलों के उत्पादों का प्रभावशाली प्रदर्शन किया गया।\nप्रवासी राजस्‍थानी दिवस में भी वन डिस्‍ट्रिक्‍ट वन प्रोडक्‍ट के प्रभावी प्रदर्शन हेतु मुख्‍यमंत्री के निर्देशों के तहत कार्यवाही की जा रही है, जिससे आगन्‍तुक मेहमानों तथा जयपुरवासियों को भी ऐसे सुंदर प्रदर्शन को देखने का अवसर मिल सके।\n—————"
  },
  {
    "title": "जल संसाधन विभाग मंत्री ने पाली में जवाई बांध का किया निरीक्षण,\nजवाई गेस्ट हाउस में संभाग से जुड़ी जल परियोजनाओं की समीक्षा",
    "state": "Rajasthan",
    "link": "https://dipr.rajasthan.gov.in/press-release-detail/228778/85",
    "content": "जयपुर, 29 नवम्बर। जल संसाधन मंत्री श्री सुरेश सिंह रावत ने शनिवार को पाली में जवाई बांध का निरीक्षण कर अधिकारियों को आवश्यक निर्देश दिए साथ ही उन्होंने जवाई गेस्ट हाउस में जल संसाधन विभाग की जोधपुर संभाग स्तर की बैठक लेकर अभियंताओं को निर्देश दिए।\nजल संसाधन ने जवाई बाँध का निरीक्षण करते हुए जोधपुर में संभाग की प्रमुख जल परियोजनाओं की प्रगति की समीक्षा की। बैठक में सेई, साबरमती और सालगाँव बाँध सहित जवाई फीडर एवं जोजरी-जोधपुर नदी पुनरोद्धार परियोजनाओं की वर्तमान स्थिति पर चर्चा हुई। सेई और साबरमती बाँधों के सर्वे कार्य प्रारम्भ करने की तैयारी अंतिम चरण में है तथा प्रभावित ग्रामीणों के पुनर्वास के लिए 13 जून 2025 को प्रस्तावित विशेष पैकेज पर भी चर्चा हुई। ।\nउन्होने  सेई से जवाई बाँध तक पानी पहुंचाने वाली सुरंग की क्षमता बढ़ाने के कार्य में अब तक हुई प्रगति व अनुबंधीय कार्यवाहियों की जानकारी ली। साथ ही साइट प्रगति, श्रमिक तैनाती और मशीनरी उपलब्धता का दैनिक निरीक्षण सुनिश्चित करने के निर्देश दिए। इसी तरह जोजरी-जोधपुर नदी पुनरोद्धार परियोजना की डीपीआर को शीघ्र पूर्ण करने के निर्देश दिए, ताकि परियोजना को आगामी बजट 2026-27 में सम्मिलित किया जा सके।\nउन्होंने  पाली शहर के लिए जवाई फीडर जीर्णाेधार की डीपीआर तैयारी पर भी चर्चा की। बैठक में वर्ष 2024-25 एवं 2025-26 में चयनित एनिकट, बाँध एवं केनाल कार्यों की प्रगति की समीक्षा भी की गई तथा लंबित डीपीआर और स्वीकृतियों को शीघ्र निस्तारित करने पर बल दिया गया।\nमंत्री रावत ने कहा कि जोधपुर संभाग की जल परियोजनाएँ प्रदेश के लिए अत्यंत महत्त्वपूर्ण हैं और इनके क्रियान्वयन में किसी भी स्तर पर देरी स्वीकार्य नहीं होगी। उन्होंने अधिकारियों को सभी परियोजनाओं की साप्ताहिक प्रगति रिपोर्ट अनिवार्य रूप से प्रस्तुत करने और मैदानी कार्यों की गति बढ़ाने के निर्देश दिए।\nपाली के सुमेरपुर विधानसभा क्षेत्र में दस नई ग्राम सेवा सहकारी समितियां स्वीकृत,\nनई जीएसएस खुलने से ग्रामीण अर्थव्यवस्था होगी मजबूत— पशुपालन मंत्री\nजयपुर,29 नवंबर। पाली जिले के विधानसभा क्षेत्र सुमेरपुर में पशुपालन मंत्री  श्री जोराराम कुमावत के प्रयासों से क्षेत्रवासियों को एक और सौगात मिली है।  कुमावत के आग्रह एवं मुख्यमंत्री श्री भजनलाल शर्मा की पहल पर सहकारिता विभाग ने सुमेरपुर विधानसभा क्षेत्र के दस गांवों में ग्राम सेवा सहकारी समिति की स्वीकृति जारी की है। श्री जोराराम कुमावत ने बताया कि सलोदरिया, बलूपुरा, पालड़ी जोड़, जवाई बांध, गोगरा, खीमाडा, गलथनी, नौवीं, वडेरवास, गिरादडा में नई ग्राम सेवा सहकारी समिति मंजूर हुई है।\nकुमावत ने बताया कि मुख्यमंत्री  श्री भजनलाल शर्मा ने राजस्थान में बहुउद्देशीय ग्राम सेवा सहकारी समितियों की स्थापना के मापदंडों में बड़ा बदलाव किया था। इससे नए जीएसएस के गठन में आसानी हो गई थी, यही वजह है कि सुमेरपुर विधानसभा क्षेत्र में 10 नई जीएसएस का गठन किया गया है। उन्होंने बताया कि राज्य सरकार ने बजट वर्ष 2025-26 में नई जीएसएस के गठन का ऐलान किया था। इस बजट घोषणा को पूरा करते हुए सहकारिता विभाग ने यह मंजूरी प्रदान की है। श्री कुमावत ने कहा कि इन गांवों में ग्राम सेवा सहकारी समिति खुलने से ग्रामीणों को किफायती ऋण, सरकारी योजनाओं का लाभ और सामूहिक खरीदारी और बिक्री जैसी कई सुविधाएँ मिल सकेंगी, जिससे ग्रामीण अर्थव्यवस्था मजबूत होगी। उन्होंने कहा कि नई ग्राम सेवा सहकारी समिति (जीएसएस) खुलने से इन गांवों के लोगों के लिए बैंकिंग सुविधाएँ (जैसे बचत, भुगतान और लेन-देन), कृषि उपकरण किराए पर देने और दैनिक उपयोग की वस्तुएँ कम मूल्य पर उपलब्ध कराने जैसे काम भी आसानी से हो सकेंगे।  इसके अलावा ग्राम सेवा सहकारी समिति के सदस्यों को किसान क्रेडिट कार्ड के माध्यम से ऋण लेने की सुविधा भी मिल सकेगी। साथ ही बैंकिंग सुविधाएँ जैसे बिल भुगतान (पानी, बिजली, टेलीफोन) और विभिन्न बैंकों के लेन-देन की सुविधा मिलेगी। उन्होंने कहा कि यह समिति लोकतांत्रिक सिद्धांतों पर काम करती है और लोगों की नागरिक भागीदारी बढ़ाती है।\n————\nसौरभ/आशुतोष\nसौरभ/आशुतोष"
  },
  {
    "title": "कृषि विभाग की कार्यवाही में संदिग्ध यूरिया के 420 बैग ज़ब्त",
    "state": "Rajasthan",
    "link": "https://dipr.rajasthan.gov.in/press-release-detail/228777/85",
    "content": "जयपुर, 29 नवंबर। कृषि आयुक्तालय जयपुर एवं चितौड़गढ़ जिला कलेक्टर श्री आलोक रंजन के निर्देशन में आदान विक्रेताओं के यहां औचक निरीक्षण किया गया। जिसमें चितौड़गढ़ के मांगरोल स्थित हरि मांगरोल फार्मर प्रोड्यूसर कंपनी लिमिटेड के गोदाम में 160 बेग संदिग्ध यूरिया, इफको यूरिया के 50 बैग, उत्तम यूरिया के 60 बेग तथा किसान यूरिया के 150 बेग भरे हुए साथ ही उक्त कंपनियां के लगभग 550 बेग खाली पाये गये।\nप्रथम दृष्टया में विभिन्न कंपनियों के बैगों को तकनीकी यूरिया में परिवर्तित करना पाया गया, जो उर्वरक नियंत्रण आदेश 1985 एवं आवश्यक वस्तु अधिनियम की विभिन्न धाराओं का स्पष्ट उल्लंघन है। उर्वरक नियंत्रण आदेश के तहत नमूना आहरण कर जब्ती की करवाई की गई । करवाई के दौरान फर्म के प्रतिनिधि तख्त सिंह मौजूद थे। इन्होंने बताया कि यह उर्वरक श्री अनिल अंजना निवासी रानीखेडा का है। संबंधित फार्मर प्रोड्यूसर कंपनी के विरुद्ध प्रथम सूचना रिपोर्ट की कार्रवाई की जा रही है।\nइस दौरान श्री दिनेश कुमार जागा सयुंक्त निदेशक कृषि, डॉ0 शंकर लाल जाट उपनिदेशक उद्यान, अंशु चौधरी सहायक निदेशक कृषि, ज्योति प्रकाश सिरोया, गोपाल लाल शर्मा कृषि अधिकारी, रामजस खटिक, गोपाल लाल धाकड़ कृषि अधिकारी, संजय बाहेंती सहायक कृषि अधिकारी, रमेश जाट, कमलेश यादव, मुकेश मीना एवं हनुमान नागर कृषि पर्यवेक्षक उपस्थित रहें।\n———\nने​मीचन्द/आशुतोष"
  },
  {
    "title": "प्रदेश में सुदृढ होती पशु चिकित्सा व्यवस्था —\n14 बहुउद्देशीय पशु चिकित्सालयों के नए भवन निर्माण के लिए साढ़े 26 करोड़ रुपए मंजूर",
    "state": "Rajasthan",
    "link": "https://dipr.rajasthan.gov.in/press-release-detail/228776/85",
    "content": "जयपुर, 29 नवंबर। प्रदेश में मुख्यमंत्री श्री भजनलाल शर्मा की पहल तथा पशुपालन मंत्री श्री जोराराम कुमावत के निरंतर प्रयासों से पशु चिकित्सा व्यवस्था लगातार सुदृढ़ हो रही है। जहां प्रदेश के पशुपालन विभाग में रिक्त पदों को भरा जा रहा है, वहीं, नए पशु चिकित्सालय भी खोले जा रहे हैं। साथ ही क्रमोन्नत पशु चिकित्सालयों का इन्फ्रास्ट्रक्चर भी मजबूत किया जा रहा है। इसी कड़ी में राज्य सरकार ने बजट वर्ष 2024-25 में क्रमोन्नत हुए 14 बहुउदेशीय पशु चिकित्सालयों के नवीन भवन निर्माण के लिए बजट वर्ष 2025-26 में  वित विभाग द्वारा साढे़ 26 करोड़ रुपए की सहमति प्रदान की गई है।\nपशुपालन मंत्री श्री जोराराम कुमावत ने बताया कि प्रदेश में मुख्यमंत्री श्री भजनलाल शर्मा के नेतृत्व में राज्य की पशु चिकित्सा व्यवस्था को और अधिक सुदृढ करने के लिए सरकार द्वारा निरंतर प्रभावी कदम उठाए जा रहे हैं, जिसमें नए भवनों का निर्माण शामिल है। इन प्रयासों का उद्देश्य पशु स्वास्थ्य सेवा के बुनियादी ढांचे को मजबूत करना, ग्रामीण क्षेत्रों में समय पर और बेहतर उपचार उपलब्ध कराना और पशुपालकों की आय व ग्रामीण अर्थव्यवस्था को सुदृढ़ करना है। उन्होंने बताया कि हाल ही में मुख्यमंत्री श्री भजनलाल शर्मा की पहल पर राज्य के 310 पशु चिकित्सालयों के नए भवन निर्माण के लिए 144 करोड़ रुपए जारी किए गए थे। इसके बाद अब प्रदेश में क्रमोन्नत हुए 14 और बहुउदेशीय पशु चिकित्सालयों के लिए नए भवन निर्माण के लिए 10 करोड़ रुपए प्रथम किस्त के रूप में प्रशासनिक व वित्तीय स्वीकृति जारी की गई है।\nउन्होंने बताया कि इस राशि से अलवर जिले के बहरोड़ में दो करोड़ रुपए, ब्यावर में डेढ करोड़, अजमेर के केकड़ी में दो करोड़, बाड़मेर जिले के बायतु, सिवाना, शिव, चितौड़गढ़ के बड़ी सादड़ी, जालौर के आहोर, करौली के टोडाभीम, कुचामन सिटी के नांवा, नागौर के मेड़ता के व पाली के सुमेरपुर पशु चिकित्सालय भवन निर्माण लिए दो-दो करोड़ रुपए, जबकि पाली जिले के बाली व तख्तगढ़ के बहुउदेशीय पशु चिकित्सालय के नए भवन निर्माण हेतु डेढ़-डेढ़ करोड़ रुपए की प्रशासनिक व वित्तीय स्वीकृति जारी की गई है।\n———\nरचना/आशुतोष"
  },
  {
    "title": "खेल कोटे से 5 पुलिसकर्मियों को विशेष पदोन्नति —\nमुख्यमंत्री श्री भजन लाल ने एशियाई और राष्ट्रमंडल खेलों के पदक विजेताओं को दिया विशेष सम्मान",
    "state": "Rajasthan",
    "link": "https://dipr.rajasthan.gov.in/press-release-detail/228775/85",
    "content": "जयपुर, 29 नवंबर। प्रदेश में खेलों और खिलाड़ियों को प्रोत्साहित करने की अपनी प्रतिबद्धता को दोहराते हुए मुख्यमंत्री श्री भजन लाल शर्मा ने शनिवार को खेल कोटे से पांच पुलिसकर्मियों को विशेष पदोन्नति दिए जाने के प्रस्ताव को स्वीकृति प्रदान की।\nउपनिरीक्षक के पद पर कार्यरत सुश्री सुषमा शर्मा, सुश्री पूजा, सुश्री निधि शर्मा और श्री सचिन को निरीक्षक के पद पर और प्लाटून कमांडर (आरएसी) सुश्री मुस्कान मलिक को कंपनी कमांडर के पद पर विशेष पदोन्नति दी गई है। यह पदोन्नति वर्ष 2025-26 की संभावित रिक्तियों के विरुद्ध है।\nसुश्री सुषमा शर्मा, सुश्री निधि शर्मा, सुश्री मुस्कान मलिक और श्री सचिन ने चीन में 2022 में आयोजित 19वें एशियाई खेलों में कबड्डी में स्वर्ण पदक हासिल किए। वहीं सुश्री पूजा ने वर्ष 2022 में ब्रिटेन में आयोजित राष्ट्रमंडल खेलों में कुश्ती में कांस्य पदक प्राप्त किया।\nमुख्यमंत्री श्री भजन लाल शर्मा ने सभी खिलाड़ियों को बधाई देते हुए कहा कि  राज्य सरकार उत्कृष्ट प्रदर्शन करने वाले खिलाड़ियों को समुचित सम्मान और अवसर प्रदान करने के लिए संकल्पित है। इन सभी खिलाड़ियों ने अपनी मेहनत और लगन से राज्य और राष्ट्र का गौरव बढ़ाया है। यह पदोन्नति केवल उनकी खेल उपलब्धियों का सम्मान ही नहीं, बल्कि अन्य खिलाड़ियों के लिए भी प्रेरणास्रोत है।\nइन प्रावधानों के तहत मिली विशेष पदोन्नति —\nयह विशेष पदोन्नति राजस्थान पुलिस अधीनस्थ सेवा नियम, 1989 के नियम 28 (बी) के प्रावधानों और महानिदेशक पुलिस राजस्थान के स्थायी आदेश 7/2024 में वर्णित अधिकारियों की कमेटी की अनुशंसा के आधार पर की गई है। विशेष पदोन्नति प्रावधानों के अनुसार एशियाई खेलों और राष्ट्रमंडल खेलों के पदक विजेता खिलाड़ी अगले पद पर विशेष पदोन्नति पाने के लिए पात्र होते हैं। इन पदोन्नतियों के लिए उप महानिरीक्षक पुलिस (भर्ती एवं पदोन्नति बोर्ड) ने प्रस्ताव भेजे थे, जिस पर रिवॉर्ड कमेटी ने गहन पड़ताल के बाद अपनी अनुशंषा की थी।\n————\nबनवारी/आशुतोष"
  },
  {
    "title": "राष्ट्रीय स्वास्थ्य मिशन एवं राजमेस संविदा पदों की सीधी भर्ती–2025 के शेष अभ्यर्थियों के दस्तावेज सत्यापन 30 नवंबर से",
    "state": "Rajasthan",
    "link": "https://dipr.rajasthan.gov.in/press-release-detail/228774/85",
    "content": "जयपुर, 29 नवंबर ।राजस्थान कर्मचारी चयन बोर्ड द्वारा आयोजित राष्ट्रीय स्वास्थ्य मिशन एवं राजमेस के संविदा पदों की सीधी भर्ती–2025 में उत्तीर्ण अभ्यर्थियों  के दस्तावेज सत्यापन की प्रक्रिया जारी है।\nआयुक्त चिकित्सा शिक्षा ने बताया कि 28 एवं 29 नवंबर को आयोजित दस्तावेज सत्यापन में ऐसे अभ्यर्थी, जो किसी कारणवश उपस्थित नहीं हो सके, उन्हें अतिरिक्त अवसर प्रदान किया गया है। ऐसे सभी अभ्यर्थियों को 30 नवंबर से 02 दिसंबर (तीन दिवस) तक दस्तावेज सत्यापन हेतु पुनः आमंत्रित किया गया है।इसमें नए अभ्यर्थियों को शामिल नहीं किया गया है।\nइसके अतिरिक्त, पूर्व में 30 नवंबर से 04 दिसंबर तक जारी दस्तावेज सत्यापन कार्यक्रम को भी पुनर्निर्धारित किया गया है। अभ्यर्थी अपने संशोधित दस्तावेज सत्यापन की तिथि एवं समय https://tinyurl.com/Updated-Schedule-for-DV-2025 पर देख सकते हैं।\nसंशोधित कार्यक्रमानुसार, संबंधित अभ्यर्थियों का दस्तावेज सत्यापन उनके रोल नम्बर के समक्ष अंकित तिथि एवं समय पर पैरामेडिकल संस्थान, जनता कॉलोनी, गोविंद मार्ग, आदर्श नगर, जयपुर में संपादित किया जाएगा।\n———\nतरूण/आशुतोष"
  },
  {
    "title": "केंद्रीय वन एवं पर्यावरण मंत्री से अलवर की राजीविका बहनों की मुलाक़ात, उत्पादों के बाज़ारीकरण हेतु तीन स्तरीय रणनीति बनाने के निर्देश",
    "state": "Rajasthan",
    "link": "https://dipr.rajasthan.gov.in/press-release-detail/228773/85",
    "content": "जयपुर, 29 नवंबर।  केंद्रीय वन एवं पर्यावरण मंत्री श्री भूपेन्द्र यादव से उनके नई दिल्ली स्थित आवास पर शनिवार को अलवर की राजीविका बहनों ने मुलाक़ात की। यह भेंट केंद्रीय मंत्री के विशेष निमंत्रण पर आयोजित की गई, जिसमें उन्होंने राजीविका बहनों के उत्पादों को देशभर में पहचान दिलाने और बेहतर बाज़ार उपलब्ध करवाने हेतु हर संभव सहयोग का आश्वासन दिया।\nकेंद्रीय मंत्री ने राजीविका बहनों के कार्यों की सराहना करते हुए राजीविका उत्पादों की स्पष्ट पहचान, उत्पादों के मूल्यवर्धन हेतु प्रशिक्षण की सुव्यवस्थित व्यवस्था, तैयार उत्पादों के लिए बेहतर बाज़ार एवं विपणन अवसर उपलब्ध करवाने हेतु तीन स्तरीय कार्ययोजना बनाने के निर्देश दिए।\nप्रशिक्षण और विपणन सहायता को प्रभावी बनाने के लिए उन्होंने वी-शक्ति ट्रस्ट को भी विशेष दिशा-निर्देश प्रदान किए। साथ ही यह आश्वासन दिया कि विभिन्न विभागों को निर्देशित किया जाएगा कि वे राजीविका बहनों को उत्पाद विक्रय हेतु उपयुक्त स्थान उपलब्ध करवाएं।\nराजीविका बहनों ने केंद्रीय मंत्री श्री यादव को धन्यवाद ज्ञापित करते हुए बताया कि अलवर सांसद खेल उत्सव तथा राजीविका–वी शक्ति मेले में भोजन उपलब्ध करवाने के अवसर से उन्हें लगभग 15 लाख रुपये का ऑर्डर प्राप्त हुआ तथा मेले में भी उनके उत्पादों की लाखों रुपये की बिक्री हुई। इससे समूहों को आर्थिक सशक्तिकरण की दिशा में बड़ी प्रगति मिली।\nमुलाक़ात के दौरान राजीविका बहनों ने श्री यादव को अपने हस्तनिर्मित “बाजरे के लड्डू” और “राजीविका बहनों की पाती” भेंट स्वरूप प्रस्तुत की, जिसे मंत्री जी ने उत्साहपूर्वक स्वीकार किया।\nयह मुलाक़ात राजीविका बहनों के लिए नई संभावनाओं और सशक्तिकरण के नए आयाम खोलने वाली साबित हुई।\n————\nनेमीचंद / आशुतोष"
  },
  "Table not found",
  {
    "title": "Inviting Applications for the Best Performance Award for Persons with Disabilities – Regarding.",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/11/17629447452166.pdf",
    "state": "Lakshadweep"
  },
  {
    "title": "Guidelines for Best Performance Award for Person with Disabilities-Reg.",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/11/17629435488139.pdf",
    "state": "Lakshadweep"
  },
  {
    "title": "Draft Recruitment Rules for the post of the Principals, Senior Secondary School under UTLA",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/11/17629418522451.pdf",
    "state": "Lakshadweep"
  },
  {
    "title": "അറിയിപ്പ് – 2025-26 സാമ്പത്തിക വർഷം മുതൽ 2029-30 സാമ്പത്തിക വർഷം വരെയുള്ള നിയന്ത്രണ കാലയളവിലേക്കുള്ള അംഗീകൃത വൈദ്യുതി താരിഫ് നിരക്കുകൾ",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17613018936616.pdf",
    "state": "Lakshadweep"
  },
  {
    "title": "Public Notice – Approved electricity tariff rates for the control Period from FY 2025-26 to FY 2029-30",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17613016845724.pdf",
    "state": "Lakshadweep"
  },
  {
    "title": "General Guidelines for the prevention of student suicides",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/10/17594928625223.pdf",
    "state": "Lakshadweep"
  },
  {
    "title": "Revision of the Base Year of the Consumer Price Index for Lakshadweep",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/09/17573981928206.pdf",
    "state": "Lakshadweep"
  },
  {
    "title": "Standard Operation Procedure for construction of Deep Sea Fishing Vessel under PMMSY",
    "pdf_link": "https://cdn.s3waas.gov.in/s358238e9ae2dd305d79c2ebc8c1883422/uploads/2025/07/17531791215273.pdf",
    "state": "Lakshadweep"
  }
]